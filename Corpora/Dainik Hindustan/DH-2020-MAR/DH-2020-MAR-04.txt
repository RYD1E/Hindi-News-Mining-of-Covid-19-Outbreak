कोरोना वायरस के बढ़ते प्रकोप की रोकथाम में रोड़े अटका रहा मास्क, ग्लब्स और चश्में की जमाखोरी, WHO ने जताई चिंता
कोरोना वायरस के बढ़ते प्रकोप की रोकथाम में व्यक्तिगत सुरक्षा उपकरण (पीपीई) की वैश्विक आपूर्ति रोड़े डाल रहा है । विश्व स्वास्थ्य संगठन WHO ने चेतावनी दी है कि विश्व स्तर पर व्यक्तिगत सुरक्षा उपकरणों (पीपीई) की मांग बढ़ी है, लेकिन बढ़ती मांग के बीच इनकी जमाखोरी और दुरुपयोग से कोरोनोवायरस के नए मरीजों और अन्य संक्रामक रोगियों की जान जोखिम में है । स्वाथ्यकर्मी खुद को और अपने रोगियों को संक्रमित होने और दूसरों को संक्रमित करने से बचाने के लिए व्यक्तिगत सुरक्षा उपकरणों पर भरोसा करते हैं ।

यह भी पढ़ें:कोरोना वायरस पीड़ित के संपर्क में आए नोएडा के सभी 6 की रिपोर्ट नेगेटिव

लेकिन दस्ताने, मेडिकल मास्क, रेस्पिरेटर, गॉगल्स, फेस शील्ड, गाउन और एप्रन की पहुंच अब सीमित हो गई है, जिससे डॉक्टरों, नर्सों और अन्य फ्रंटलाइन कर्मचारियों को COVID -19 के रोगियों की देखभाल में व्यवधान पड़ रहा है । डब्ल्यूएचओ के महानिदेशक डॉ. टेड्रोस ने कहा, ' व्यक्तिगत सुरक्षा उपकरणों की सप्लाई के बिना दुनिया भर में स्वास्थ्य कर्मियों के लिए कोरोना खतरा बन गया है । ऐसे में बेहतर चिकित्सा के लिए उद्योग जगत और सरकारों को इनकी आपूर्ति को बढ़ावा देने के लिए निर्यात प्रतिबंधों में ढील देने और अटकलों को रोकने के लिए उपायों को लागू करने का काम जल्दी करना चाहिए । स्वास्थ्य कर्मचारियों की सुरक्षा के बिना हम COVID -19 को नहीं रोक सकते ।'

यह भी पढ़ें: कोरोना वायरस से लड़ने की तैयारी शुरू, स्वास्थ्य मंत्री करेंगे बैठक

बता दें COVID-19 के प्रकोप शुरू होने के बाद से कीमतों में उछाल आया है । सर्जिकल मास्क में छह गुना वृद्धि देखी गई है, एन 95 मास्क, ट्रेबल्ड और गाउन का रेट दोगुना हो गया है । डब्ल्यूएचओ ने अब तक 47 देशों को व्यक्तिगत सुरक्षा उपकरणों के लगभग आधे मिलियन सेट भेज दिए हैं, लेकिन आपूर्ति तेजी से घट रही है ।

यह भी पढ़ें: Coronavirus in India: क्या भारत में तबाही नहीं मचा पाएगा कोरोना?

प्रत्येक महीने COVID-19 से बचने के लिए अनुमानित 89 मिलियन मेडिकल मास्क की आवश्यकता हो रही है । दस्ताने के लिए, यह आंकड़ा 76 मिलियन तक जाता है, जबकि काले चश्मे की अंतरराष्ट्रीय मांग 1.6 मिलियन प्रति माह है । हाल ही में डब्ल्यूएचओ ने स्वास्थ्य देखभाल सेटिंग्स में पीपीई के तर्कसंगत और उचित उपयोग और आपूर्ति के प्रभावी प्रबंधन के लिए कहा है । इन उपकरणों की बढ़ती वैश्विक मांग को पूरा करने के लिए WHO का अनुमान है कि उद्योग को विनिर्माण में 40 प्रतिशत की वृद्धि करनी चाहिए ।
कोरोना वायरस की चपेट में आया इटली से लौटा Paytm का कर्मचारी, कंपनी ने सभी को दिया वर्क फ्रॉम होम
चीन समेत कई देशों के बाद कोरोना वायरस अब भारत में भी पैर पसारने लगा है । बुधवार शाम को डिजिटल पेमेंट ऐप पेटीएम के एक कर्मचारी के भी कोरोना वायरस से संक्रमित होने की पुष्टि हुई है । कंपनी ने बुधवार को एक बयान जारी करते हुए कहा उसके एक कर्मचारी का टेस्ट पॉजिटिव पाया गया है, जिसके बाद कंपने ने अपने कर्मचारियों को अगले दो दिन तक घर से काम करने की सलाह दी है ।

कंपनी ने बयान में कहा है कि संक्रमित कर्मचारी हाल ही में इटली से छुट्टी मना कर लौटा है । कंपनी ने एहतियातन अपने सभी कर्मचारियों को अगले कुछ दिनों के लिए घर से काम करने की सलाह दी है । पेटीएम कंपनी के प्रवक्ता ने कहा है कि पीड़ित कर्मचारी के टीम के सदस्यों को तुरंत स्वास्थ्य परीक्षण करवाने का सुक्षाव दिया है । इसके अलावा कार्यलयों को साफ सुथरा रखने के भी निर्देश दिए गए हैं । कंपनी ने कहा कि इससे हमारे दैनिक कार्यों पर कोई प्रभाव नहीं पड़ेगा और पेटीएम सेवाएं हमेशा की तरह जारी रहेंगी ।

बता दें कि चीन में महामारी का रूप ले चुके कोरोना वायरस ने अब भारत में अपना कहर बरपाना शुरू कर दिया है, जहां बुधवार को इससे संक्रमित लोगों की संख्या अचानक बढ़कर 28 हो गई । संक्रमित लोगों में 16 इतालवी पर्यटक हैं । केंद्रीय स्वास्थ्य मंत्री हर्षवर्धन ने बुधवार को कहा कि देश में अब तक कोरोना वायरस से संक्रमण के 28 मामलों की पुष्टि हो गई है, इनमें इटली के 16 पर्यटक भी शामिल हैं ।

हर्षवर्धन ने कोरोना वायरस से उत्पन्न स्थिति से निपटने के लिये मंत्रालय द्वारा किए गए एहतियाती उपायों की समीक्षा बैठक के बाद संवाददाता सम्मेलन में बताया कि विदेश यात्रा कर भारत आने वाले सभी यात्रियों की हवाईअड्डों पर जांच की जाएगी । अभी तक कोरोना वायरस के संक्रमण के दायरे वाले 12 देशों से भारत आने वाले यात्रियों की ही स्क्रीनिंग की जा रही थी ।

यह भी पढ़ें- दिल्ली दंगा से ध्यान भटकाने के लिए कोरोना वायरस का हौवा खड़ा कर रही है केंद्र सरकार: ममता बनर्जी

विश्वभर में इससे 3,000 लोगों की जान जा चुकी है और 90,000 से अधिक लोग इससे संक्रमित हैं । विदेश मंत्रालय ने बुधवार को बताया कि विदेशों में 17 भारतीय कोरोना वायरस से संक्रमित हैं जिनमें से जापान के क्रूज जहाज से 16 मामले आए हैं जबकि यूएई से एक भारतीय इनमें शामिल हैं । राष्ट्रपति नाथ कोविंद के कार्यालय ने कहा कि इस बार राष्ट्रपति भवन में होली मिलन समारोह का आयोजन नहीं किया जाएगा ।

वहीं प्रधानमंत्री नरेंद्र मोदी, भाजपा अध्यक्ष जे पी नड्डा, गृह मंत्री अमित शाह, दिल्ली के मुख्यमंत्री अरविंद केजरीवाल ने कहा कि वह होली का त्योहार नहीं मनाएंगे और किसी भी होली मिलन समारोह का आयोजन नहीं किया जाएगा । मोदी ने ट्वीट किया, दुनियाभर के विशेषज्ञों ने कोविड-19 कोरोना वायरस को फैलने से रोकने के लिए बड़ी संख्या में लोगों के एकत्रित होने वाले कार्यक्रमों को कम करने की सलाह दी है । इसलिए इस साल मैंने किसी भी 'होली मिलन समारोह में न जाने का फैसला किया है ।