कोरोना वायरस: हमारी आदत में शुमार है चेहरा छूना, इस तरह पाएं काबू
सरकार लगातार सलाह दे रही है कि चेहरे को बार-बार छूने से बचें क्योंकि इस तरह संक्रमण फैलने की संभावना सबसे अधिक है । पर यह इंसानी आदत है कि हम दिन में अनगिनत बार चेहरे को छूते हैं । खुशी की बात हो या किसी वक्त परेशानी हो तो हमारा हाथ खुद ब खुद चेहरे पर चला जाता है । आइए जानें कि ऐसा क्यों होता है और इस आदत को हम कैसे नियंत्रित कर सकते हैं ।
 कोरोना के प्रति जागरूकता फैलाने के लिए हमने दैनिक कॉलम शुरू किया है । प्रस्तुत है अगली कड़ी.
 
बातचीत के दौरान भी हम चेहरे पर हाथ ले जाते हैं
 क्या नुकसान है: छींक या खांसी के जरिये मुंह से बाहर आने वाली नम बूंदों के जरिए वायरस फैलता है । अगर आपके हाथ किसी भी तरह संक्रमित हुए तो आंख, नाक और मुंह के माध्यम से यह संक्रमण आपके भीतर पहुंच जाएगा ।

जानिए कोरोना वायरस के 4 चरणों के बारे में, कहां से सबसे ज्यादा खतरा


घंटेभर में 16 बार मुंह पर जाता है हाथ 2008 के एक शोध के हिसाब से एक व्यक्ति हर घंटे औसतन 16 बार चेहरे पर हाथ रखता है । यह अध्ययन दफ्तर में काम कर रहे लोगों पर किया गया था ।
 मानवीय आदत: मनोवैज्ञानिक मानते हैं कि चेहरा छूने के प्रति हमारा झुकाव एक प्राकृतिक आदत है । इस तरह हमारा अवचेतन मन संकेत देता रहता है कि हम आसपास मौजूद लोगों के प्रति जागरूक हैं । ’तनाव में: हम अक्सर तनाव के समय चेहरे पर हाथ ले जाते हैं । हमें हाथ चेहरे के प्रेशर प्वाइंट जैसे ठोडी, मुंह, कनपटी या माथे पर रखने की आदत होती है । यहां हाथ रखने के बाद हम खुद को तनावमुक्त महसूस करते हैं ।

’जागरुकता लाएं: चेहरे पर हाथ लगाने की आदत के नुकसान के बारे में जानने से आपमें सतर्कता आएगी । ध्यान रखें कि चेहरा न छूने की बात जितना याद करेंगे, उतना ज्यादा हाथ चेहरे पर जाएगा । ’हाथ बांधकर बैठें: खाली बैठे हैं या किसी से बात कर रहे हैं तो अपने हाथ बांधकर बैठें । जब हाथ खाली नहीं होगा तो बार-बार चेहरे पर नहीं जाएगा । ’हाथ हो साफ: खुद में सतर्कता लाएं कि आप हाथ धुलने के बाद ही मुंह या चेहरे पर ले जाएंगे । ऐसा करने से जब भी आपको हाथ मुंह, नाक या चेहरे पर रखने का मन होगा, आपको हाथ धुलना पड़ेगा । इस तरह हाथ साफ रहेगा और चेहरा छूने की आदत भी सुधरेगी ।
Covid-19: जानिए क्या है कोरोना वायरस और WHO के दिशा निर्देश
कोरोना वायरस बीमारी फैलाने वाला एक बड़ा वायरस परिवार है जो साधारण सर्दी-जुकाम से लेकर मर्स और सार्स जैसे कई गंभीर रोगों की वजह है । जानिए क्या है कोरोना वायरस ? और इस पर विश्व स्वास्थ्य संगठन के दिशानिर्देश-


अन्य हालिया महामारियां-

सिवियर एक्यूट रेस्परेटरी सिंड्रोम (सार्स-सीओवी)
इसकी पहचान साल 2003 में हुई । साल 2002 में चीन में पहला इंसान संक्रमित हुआ । 2002-2003 में चीन/हांगकांग में करीब 650 लोगों की मौत हुई । माना जाता है यह बिल्लियों जैसे बिलाव के जरिए इंसानों में आया था ।

मिडिल ईस्ट रिस्परेटरी सिंड्रोम (मर्स-सीओवी)
इस संक्रमण का पहला मामला साल 2012 में सऊदी अरब में देखा गया । मिडिल ईस्ट में इस वायरस के संक्रमण से 800 से अधिक लोगों की जान गई । यह संक्रमण ऊंट के जरिए इंसानों में फैला ।

नया कोरोना स्ट्रेन (चीन में सार्स जैसा वायरस)
पहला मामला चीन के वुहान में दिसंबर 2019 के अंत में दिखा ।
अगले कुछ महीनों में कई अन्य देशों में भी इसके संक्रमण की खबरें मिलीं । अब तक 8000 लोगों की इससे मौत हो चुकी है । वुहान का सी-फूड बाजार इस महामारी की शुरुआत का केंद्र था । मानव से मानव संक्रमण फैलने की पुष्टि हुई ।


COVID-19 पर WHO के दिशा निर्देश

मास्क का इस्तेमाल कब करें

एक स्वस्थ व्यक्ति तभी मास्क पहने जब वह किसी संदिग्ध 2019-नोवल कोरोना वायरस वाले व्यक्ति की देखरेख कर रहा हो
खांसी और छींक आने की स्थिति में आपको मास्क लगाना चाहिए
मास्क लगाना तभी कारगर साबित होगा जब आप उसके साथ एल्कोहल युक्त हैंड सेनिटाइजर या साबुन से अच्छी तरह अपने हाथों को साफ कर रहे हों
अगर आप मास्क पहन रहे हों तो आपको उसके इस्तेमाल और उसका सही तरीके से निपटान करने की पूरी जानकारी होना जरूरी है

खानपान में सावधानी

कच्चे मीट और पकाए जाने वाले भोजन के लिए अलग-अलग चाकू और चॉपिंग बोर्ड का इस्तेमाल करें
खाना बनाने से पहले और बाद में अपने हाथों को अच्छी तरह से धोना चाहिए

दूसरों को बीमार होने से बचाएं

खांसने और छींकने की स्थिति में अपने मुंह को टिशू पेपर या अपनी मुड़ी हुई कोहनी से ढकें ।
टिश्यू इस्तेमाल करने के तुरंत बाद उसे डस्टबिन में डालें
बीमार होने से बचने के लिए खांसने और छींकने के तुरंत बाद और किसी व्यक्ति की बीमार व्यक्ति की देखभाल करते समय अपने हाथों को एल्कोहल युक्त हैंड सेनिटाइजर या साबुन और पानी से अच्छी साफ करें ।
कोरोना वायरस : जानिए खुद का आइसोलेशन कैसे करें


महामारी बढ़ने की स्थिति में तनाव कैसे कम करें

संकट के दौरान आप सामान्य तौर पर दुखी, चिंतित, भ्रमित, डरे हुए या क्रोधित हो सकते हैं 
भरोसेमंद और मदद करने योग्य व्यक्तियों से बात करें । अपने दोस्तों और परिवार के सदस्यों से संपर्क करें 
अगर आपका घर पर रहना जरूरी है तो स्वस्थ जीवन शैली अपनाएं । अच्छा खानपान, नींद और व्यायाम करने पर जोर देना चाहिए । जान पहचान वालों और परिवार के अन्य सदस्यों के साथ ई-मेल या फोन के माध्यम से संपर्क बनाए रखें । 
मानसिक रूप से भावुक होने की स्थिति में किसी भी प्रकार के ड्रग्स, एल्कोहल या धूम्रपान का इस्तेमाल करने से बचें । 
अगर आप ज्यादा चिंतित महसूस कर रहे हैं तो आप किसी स्वास्थ्यकर्मी या काउंसलर से परामर्श ले सकते हैं । इसके साथ ही शारीरिक और मानसिक स्वास्थ्य के लिए मदद कहां से लेनी है, या उस दौरान क्या करना है आदि जानकारी प्राप्त कर सकते हैं । 
खतरे को कम करने के लिए इससे संबंधित सभी प्रकार की सही और सटीक जानकारी हासिल करें । आप चाहें तो विश्व स्वास्थ्य संगठन की वेबसाइट, जिला या राज्य स्वास्थ्य एजेंसी से इसकी जानकारी प्राप्त कर सकते हैं । 
कोरोना पर मीडिया टीवी चैनल पर दिखाए जा रहे कार्यक्रम जिनको देखने या सुनने पर चिंता और बैचेनी होने लगे उन्हें देखने से बचें ।
अपने पिछले अनुभव जिसमें आपने विपरीत परिस्थितियों का सामाना किया था उसी धैर्य से इस महामारी का सामना करें ।
मोहाली की महिला में कोरोना की पुष्टि, पंजाब में COVID-19 के हुए 3 मामले
हाल में ब्रिटेन से लौटी पंजाब के मोहाली की 69 वर्षीय महिला कोरोना वायरस से संक्रमित पाई गई है और इसके साथ ही पंजाब में इस विषाणु से संक्रमित लोगों की संख्या बढ़कर तीन हो गई है ।

मोहाली के उपायुक्त गिरीश दयालन ने कहा कि मोहाली में फेज 3ए की निवासी महिला कोरोना वायरस से संक्रमित पाई गई है । उन्होंने कहा कि वह ब्रिटेन से लौटी थी ।अधिकारी ने बताया कि उसके नमूनों की जांच स्नातकोत्तर चिकित्सा शिक्षा एवं अनुसंधान संस्थान में की गई और अब उसे अस्पताल में भर्ती कराया जाएगा ।

उन्होंने कहा कि जांच के लिए महिला के परिवार के दो और सदस्यों के नमूने लिए जाएंगे । पंजाब में कोविड 19 से संक्रमित अन्य दो मरीजों में से एक की मौत हो चुकी है ।

संदिग्ध कोरोना संक्रमित महिला अस्पताल से भागी 
वहीं, पंजाब में कोरोना वायरस से संदिग्ध तौर पर संक्रमित 26 वर्षीय महिला पर अस्पताल से भागने का मामला दर्ज किया गया है । मोहाली की रहने वाली यह महिला हाल ही में अमेरिका से लौटी थी और उसे जांच के लिए चंडीगढ़ के सरकारी अस्पताल लाया गया था ।

मोहाली थाना अधिकारी चरण -8 रजनीश चौधरी ने कहा कि हमें पोस्टग्रेजुएट इंस्टीट्यूट ऑफ मेडिकल एजुकेशन एंड रिसर्च (PGIMER) के अधिकारियों ने फोन कर बताया कि महिला गुरुवार की सुबह अस्पताल से भाग गई । उन्होंने बताया कि उसके खिलाफ आईपीसी की धारा 269 और 188 के तहत मामला दर्ज किया गया है ।

पंजाब में बस-टेम्पो, ऑटो से लेकर होटल और मैरिज होम तक सब होंगे बंद
वैश्विक महामारी कोरोना वायरस के चलते पंजाब सरकार ने 20 से अधिक लोगों के एकत्रित होने पर पाबंदी लगाने के अलावा शुक्रवार आधी रात से सार्वजनिक परिवहन सेवाओं को निलंबित करने की गुरुवार को घोषणा की । सरकार ने राज्यभर में शादी समारोह स्थल, होटल, रेस्तरां, बैंक्वेट और खाना खाने के स्थानों को भी बंद करने का फैसला किया है । होम डिलीवरी और खाना पैक कराकर ले जाने वाली सेवाएं चालू रहेंगी ।

स्थानीय निकाय मंत्री ब्रह्म मोहिंद्र ने कहा कि सार्वजनिक परिवहन बसें, टेम्पो और ऑटो रिक्शा शुक्रवार आधी रात से बंद कर दिए जाएंगे । कोरोना वायरस की स्थिति की समीक्षा के लिए दैनिक आधार पर पंजाब सरकार द्वारा गठित सात सदस्यीय मंत्री समूह की बैठक में ये फैसले लिए गए ।
भारत में कोरोना संक्रमित लोगों की संख्या बढ़कर 195

देश के विभिन्न हिस्सों में कोरोना वायरस के 22 नए मामले सामने आने के बाद भारत में इससे संक्रमित लोगों की संख्या शुक्रवार को 195 हो गई । स्वास्थ्य मंत्रालय के आंकड़ों के अनुसार इनमें 32 विदेशी नागरिक शामिल हैं । मंत्रालय के अनुसार, देश में कोविड-19 के अभी 171 मामले हैं । इसके अलावा 20 लोग वे हैं, जो ठीक हो गए हैं या उन्हें छुट्टी दे दी गई है, जबकि चार लोगों की मौत हो गई है । दिल्ली में अभी तक एक विदेशी सहित 17 लोग इससे संक्रमित पाए गए हैं । वहीं उत्तर प्रदेश में भी एक विदेशी सहित 19 मामले सामने आए हैं ।

महाराष्ट्र में तीन विदेशियों समेत 47 मामले सामने आए हैं, जबकि केरल में दो विदेशी नागरिकों समेत 28 मामले दर्ज किए गए हैं । कर्नाटक में कोरोना वायरस के 15 मरीज हैं । लद्दाख में संक्रमण के मामले बढ़कर 10 हो गए हैं और जम्मू-कश्मीर में इसकी संख्या बढ़कर चार हो गई है । तेलंगाना में नौ विदेशियों समेत 16 मामले सामने आए हैं ।

सिंगर कनिका कपूर को भी हुआ कोरोना वायरस, लंदन से लौट कर बिना बताए रुकी थीं होटल में

राजस्थान में दो विदेशियों समेत सात लोग कोरोना वायरस से संक्रमित हैं । तमिलनाडु में तीन मामले सामने आए हैं । वहीं आंध्र प्रदेश में दो लोग इससे संक्रमित हैं । ओडिशा, उत्तराखंड, पश्चिम बंगाल, पुडुचेरी, चंडीगढ़ और पंजाब में एक-एक मामला सामने आया है । हरियाणा में 14 विदेशियों समेत 17 लोग संक्रमित हैं ।
















