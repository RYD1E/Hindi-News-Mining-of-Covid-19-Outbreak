
सीवान जिले में होली की हुड़दंग शहर से लेकर गांव तक हुई शुरू
सीवान जिले में होली की हुड़दंग शहर से लेकर गांव तक हुई शुरू

बुरा न मानो होली है, कुछ इसी अंदाज में होली की हुड़दंग शहर से लेकर गांव तक में शुरू हो गई है । होलियाना मूड में उड़ल गुलाल लाल भए बादर, जोगीरा सा, रा, रा...रा, लगा लो रंग के साथ होली शुरू हो गई है । गली-मोहल्ले से लेकर बाजार तक में सा-रा-रा की धुन सुनाई देने लगी है । जो जहां मिल रहा है, वहीं पर रंग-गुलाल लगाकर एक-दूसरे को होली की बधाईयां दे रहा है ।

घर की छतों से महिलाएं व बच्चियां जबकि दरवाजे पर खड़े बच्चे आने-जाने वालों पर रंग व पानी डालकर ठहाके लगा रहे हैं । जगह-जगह होली मिलन व जोगिरा का कार्यक्रम चल रहा है । होली को लेकर बाजार में भी रौनक बढ़ गई है । शहर की दुकानें पिचकारी, छोटा भीम व स्पाईडर मैन के मास्क, रंग व टोपियों से सजी हैं । होली को लेकर शहर में भीड़ लगातार बढ़ती जा रही है । मिठाई की दुकानों पर गुझिया व नमकीन की खरीदारी जमकर हो रही है । अबीर के दौरान घर आए मेहमानों की आवभगत में कहीं कोई कमी न रह जाए इसे लेकर लाल, पीला, हरा, गुलाबी व नीला अबीर के साथ ही बैठक खाने में रखने के लिए काजू, किसमिश, छोडाड़ा, व ईलाइची खरीदे जा रहे हैं ।

बड़ी मस्जिद क्षेत्र में रही आपाधापी : सीवान । होली को लेकर बाजार में लगातार लोगों की भीड़ उमड़ती जा रही है । होली के त्योहार के मद्देनजर थाना रोड, बड़ी मस्जिद क्षेत्र, श्रद्धानंद बाजार, कसेरा टोली में पूरे दिन लगभग जाम की स्थिति बनी रही । होली की तैयारियां व पकवान बनाने के लिए लोगग तरह-तरह की सामग्रियां खरीदते रहे । खासकर अबीर गुलाल की दुकानों पर बच्चों व युवाओं की भीड़ जमी रही । कुर्ता-पैजामा, लेडिज सूट व साड़ियों की दुकानें भी गुलजार रही । इस वजह से दिन भर शहर में जाम की स्थिति बनी रही ।

शहर के दयानंद आयुर्वेदिक एवं मेडिकल कॉलेज में रंग-गुलाल लगाकर होली की बधाई देती छात्राएं ।

रिंगटोन के माध्यम से बीएसएनल बता रहा कोरोना से बचने के उपाय

बीएसएनएल के उपभोक्ता को यदि आपने फोन लगाया और उधर से खांसने की आवाज आए तो घबराइए मत । उस रिंगटोन को ध्यान से सुनिए । यह रिंगटोन लोगों को नोवेल कोरोना से बचने के लिए बताता है । इसमें एक महिला नोबेल कोरोना वायरस को फैलने से रोकने के लिए बहुत ही बेहतर ढंग से जानकारी देती है ।वह कहती है कि नोबेल कोरोना वायरस को फैलने रोका जा सकता है । खासंते वक्त मुंह में रूमाल रखें । हाथ को साबुन से धोएं । सांस लेने में तकलीफ हो रही है तो उससे तीन फीट की दूरी बनाए रखें । कुछ सेंकेड के इस रिंग टोन में कई महत्वपूर्ण जानकारी देने की कोशिश की गयी है । हजारीबाग दूरसंचार विभाग के एजीएम राकेश कुमार कहते हैं पर्सनालाइज रिंग बैक टोन ( पीआरबीटी) को कोलकाता से उपभोक्ताओं के लिए लागू किया गया है । झारखंड में 12 लाख उपभोक्ता अभी बीएसएनएल के हैं । चूकि कोरोना वायरस की समस्या अब पूरी दुनिया की हो गयी है । ऐसे में देश वासियों की मदद करने के लिए बीएसएनएल शुरू से तैयार रहा है । वह कहते हैं कि बीएसएनएल के प्रति लोगों का विश्वास बढ़ रहा है । हाल में बीएएसएनएल ने पूरे भारत में साढे बारह प्रतिशत राजस्व में भी वृद्धि की है । मोबाइल उपभोक्ताओं का भी बीएसएएनएल के प्रति झुकाव बढ़ रहा है । सामाजिक दायित्व निभाने में बीएएसएन का यह प्रयास बेहतर है ।