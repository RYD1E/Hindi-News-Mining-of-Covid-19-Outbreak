कोरोना वायरस के कारण मई अंत तक दिवालिया हो सकती हैं अधिकांश विमानन कंपनियां: सीएपीए

कोरोना वायरस के संक्रमण से फैली महामारी के कारण दुनिया भर की अधिकांश विमानन कंपनियां मई के अंत तक दिवालिया हो सकती हैं । विमानन कंपनियों के वैश्विक संगठन सीएपीए ने सोमवार को यह आशंका व्यक्त की । संगठन ने कहा कि इस तबाही से सिर्फ तभी बचा जा सकता है, जब सरकारें व उद्योग जगत तत्काल संगठित कदम उठायें । संगठन ने कहा, ''कोरोना वायरस के संक्रमण को देखते हुए कई सरकारों ने यात्रा पर रुकावटें लगायी हैं, जिससे दुनिया भर की कई विमानन कंपनियां पहले ही तकनीकी रूप से या तो दिवालिया हो चुकी हैं या फिर कर्ज की देनदारियों के भुगतान में चूक करने की दहलीज पर हैं ।

दुनिया भर में विमानन कंपनियां महामारी को देखते हुए उड़ानों में कटौती कर रही हैं । अटलांटा स्थित कंपनी डेल्टा एयरलाइंस ने रविवार को कहा कि वह अपने बेड़े के 300 वाहनों को परिचालन से बाहर कर रही है तथा उड़ानों में 40 प्रतिशत की कटौती कर रही है ।अमेरिका ने ब्रिटेन और आयरलैंड समेत पूरे यूरोप के लिये पर्यटक वीजा फिलहाल निलंबित कर दिया है । इसी तरह भारत सरकार ने भी 11 मार्च तक जारी किए गए सभी पर्यटन वीजा और ई-वीजा को फिलहाल निलंबित कर दिया है ।

COVID-19: डोनाल्ड ट्रंप की लोगों से जरूरी सामान इकट्ठा नहीं करने की अपील, अमेरिका में अब तक 69 मौतें
कोरोना वायरस के खतरे के मद्देनजर जरूरी दैनिक घरेलू सामान खरीदने के लिए मची होड़ के बीच अमेरिका के राष्ट्रपति डोनाल्ड ट्रंप ने जनता से अपील की है कि वह गैर-जरूरी तौर पर सामान एकत्र नहीं करें । उन्होंने कहा कि देश की आपूर्ति श्रृंखला दुनिया में सबसे मजबूत है और यहां दैनिक उपयोग के सामान की कोई कमी नहीं है ।

देश में मुख्यधारा की मीडिया के चैनलों और अखबारों में आई वीडियो और तस्वीरों में किराना दुकानों की खाली अलमारियों को दिखाया गया है । इटली और स्पेन जैसे यूरोपीय देशों में तालाबंदी के हालात की खबरों के कारण अमेरिकी नागरिकों में चिंता की भावना पैदा हुई, जिसके चलते लोगों ने कई हफ्तों के लिए सामान इकट्ठा कर लिया ।

ऐसे हालात के मद्देनजर ट्रंप ने रविवार (15 मार्च) को किराना स्टोर चलाने वाली कंपनियों के उच्च अधिकारियों के साथ बैठक की थी । दर्जन भर किराना स्टोर संचालकों के साथ बैठक के बाद ट्रंप ने व्हाइट हाउस में संवाददाताओं से कहा, ''मैं यह कहना चाहूंगा कि लोगों को बाहर निकलना और खरीदना नहीं चाहिए । तसल्ली रखिए । लोग जा रहे हैं और अधिक खरीददारी कर रहे हैं । हम अच्छा कर रहे हैं और यह समय बीत जाएगा ।''

कोरोना वायरस की बेचैनी से निपटने के लिए योग करें, हार्वर्ड मेडिकल स्कूल की सलाह

व्हाइट हाउस ने कहा कि देश में आपूर्ति श्रृंखला मजूबत है और लोगों द्वारा दैनिक जरूरतों के सामान को एकत्र करना गैर-जरूरी है । विश्व स्वास्थ्य संगठन के आंकड़ों के मुताबिक, कोविड-19 महामारी से अमेरिका में 3,777 लोग संक्रमित हैं जबकि 69 की मौत हो चुकी है ।

कोरोना वायरस: उड़ानों में 75 प्रतिशत तक की कटौती कर रहीं अमेरिकी विमानन कंपनियां
वहीं दूसरी ओर, अमेरिका की विमानन कंपनियों ने कोरोना वायरस के संक्रमण के मद्देनजर उड़ानों की संख्या में बड़ी कटौती करने की घोषणा की है । कंपनियों ने अमेरिका के राष्ट्रपति डोनाल्ड ट्रंप के द्वारा यूरोप के यात्रियों के प्रवेश पर रोक लगाने के बाद यह निर्णय लिया है । विमानन कंपनी अमेरिकन एयरलाइंस ने कहा कि वे अंतरराष्ट्रीय उड़ानों की क्षमता में 75 प्रतिशत की कटौती करने वाले हैं ।

उसने कहा, ''यह कटौती छह मई तक अमल में रहेगी । यह मांग में कमी तथा अमेरिकी सरकार द्वारा यात्रा पर लगाई गई रोक को लेकर है ।" कंपनी ने घरेलू सेवाओं में भी साल भर पहले की तुलना में 20 प्रतिशत की कटौती करने की घोषणा की है । प्रतिस्पर्धी कंपनी डेल्टा ने भी कहा कि वह सोमवार (16 मार्च) से यूरोप की उड़ानों में बड़ी कटौती कर रही है । साउथवेस्ट एयरलाइंस ने भी मांग में आई कमी को लेकर उड़ानें घटाने की घोषणा की है ।
शेयर बाजार में कोरोना का कोहराम, इस साल की 8वीं बड़ी गिरावट, सेंसेक्स 2713 और निफ्टी 757 अंक लुढ़का

इस साल घरेलू शेयर बाजार के लिए एक 'ब्लैक मंडे' साबित हुआ 16 मार्च का दिन । इससे पहले 9 मार्च को बाजार ने ऐतिहासिक गिरावट देखी थी । पिछले सोमवार को बजार ने एक दिन में इतिहास की सबसे बड़ी इंट्राडे की 2467 अंकों की गिरावट देखी । आज यानी 16 मार्च को एक बार फिर सेंसेक्स और निफ्टी भारी गिरावट के साथ बंद हुए । सेंसेक्स ने जहां 2713.41 अंकों का गोता लगाया तो वहीं निफ्टी भी 757.80 अंक टूट गया । कारोबार के अंत में सेंसेक्स 31,390.07 के स्तर पर बंद हुआ और निफ्टी 9,197.40  के स्तर पर । शेयर बाजार में इस साल की ये 8वीं बड़ी और दूसरी सबसे बड़ी गिरावट है ।   

तारीख	सेंसेक्स में गिरावट
16 मार्च	2713
12 मार्च	2919
9 मार्च	1941
6 मार्च	894
28 फरवरी	1448
1 फरवरी	988
20 जनवरी	735
6 जनवरी	764
यह भी पढ़ें: 2740 रुपये लुढ़की चांदी, सोने के रेट में आज भी बड़ी गिरावट

गिरावट के पीछे कोरोना वायरस के बढ़ते प्रकोप और अमेरिका के केंद्रीय बैंक फेडरल रिजर्व द्वारा नीतिगत ब्याज दर में एक प्रतिशत की बड़ी कटौती भी है । बैंक ने 700 अरब डॉलर के बांड खरीदने का भी निर्णय लिया है । फेडरल रिजर्व अल्पकालिक धन के लिए ब्याज दर अब 0-0.25% के स्तर पर आ गयी है । अमेरिका दो सप्ताह में नीतिगत ब्याज दरों में कुल मिला कर डेढ़ प्रतिशत की कमी करने के साथ ऋण के लिए धन की उपलब्धता बढाने के कई उपाय कर चुका है । दुनिया के अन्य प्रमुख केंद्रीय बैंकों ने भी अपनी दरों में कटौती की हैं । 

गुरुवार को शेयर बाजार में आई थी महामारी

12 मार्च 2020: विश्व स्वास्थ्य संगठन (डब्ल्यूएचओ) के कोरोना को विश्वव्यापी महामारी घोषित करने के बाद दुनिया भर के शेयर बाजारों में भूचाल आ गया । भारतीय शेयर बाजार के इतिहास में सबसे बड़ी गिरावट दर्ज हुई । बॉम्बे स्टॉक एक्सचेंज का 30 शेयरों वाला संवेदी सूचकांक सेंसेक्स 2919 अंक गोता लगाने के बाद 32,778.14 के स्तर पर बंद हुआ । यह 52 हफ्ते का सबसे निचला स्तर है । वहीं नेशनल स्टॉक एक्सचेंज का निफ्टी भी 825 अंकों के भारी नुकसान के साथ 9,633.10 के स्तर पर बंद हुआ । 

नौ मार्च बना काला सोमवार

सेंसेक्स ने एक दिन में इतिहास की सबसे बड़ी इंट्राडे की 2467 अंकों की गिरावट देखी । बाद में सेंसेक्स 5.17% यानी 1941 अंक नीचे गिरकर 35,634 के स्तर पर बंद हुआ । निफ्टी में 538 अंकों की गिरावट आई और यह 10,451 के स्तर पर बंद हुआ । 

28 फरवरी को 1,448.37 अंक टूटा था सेंसेक्स

फरवरी के अंतिम कारोबारी दिन को बॉम्बे स्टॉक एक्सचेंज का सेंसेक्स 1,448.37 अंक टूटकर 38,297.29 के  स्तर पर बंद हुआ । वहीं नेशनल स्टॉक एक्सचेंज का निफ्टी 431.55 अंक टूटकर 11,201.75 के स्तर पर बंद हुआ । यह इस साल की सबसे बड़ी गिरावट है । 

बजट के दिन 987 अंक टूटा था सेंसेक्‍स

इससे पहले इस साल एक फरवरी को बजट के दिन सेंसेक्‍स ने 10 साल की सबसे बड़ी गिरावट देखी गई थी । कारोबार के अंत में सेंसेक्‍स 987.96 अंक या 2.43 फीसदी के नुकसान से 39,735.53 अंक पर बंद हुआ था, वहीं निफ्टी 300.25 अंक या 2.51 फीसदी टूटकर 11,661.85 अंक पर आ गया था । 

