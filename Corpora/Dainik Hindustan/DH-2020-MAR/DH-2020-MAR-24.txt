कोरोना वायरस से इटली में 63000 से ज्यादा संक्रमित, 6077 लोगों ने गंवाई जान

इटली में 21 फरवरी को देश के उत्तरी क्षेत्रों में महामारी फैलने के बाद से कोविड-19 संक्रमण से संक्रमित लोगों की संख्या वर्तमान में बढ़कर 63,927 हो गई है । कोरोना वायरस इमरजेंसी का प्रबंधन देखने वाले सिविल प्रोटेक्शन डिपार्टमेंट ने कहा कि सोमवार (23 मार्च) को मौत के 601 नए मामले सामने आने के बाद मरने वालों का आंकड़ा 6,077 हो गया है ।

समाचार एजेंसी सिन्हुआ ने डिपार्टमेंट के हवाले से कहा, रविवार (22 मार्च) तक दर्ज किए गए 59,138 मामलों में कुल संक्रमणों की संख्या 4,789 या 8 प्रतिशत बढ़ी । वहीं शनिवार (21 मार्च) को 793 लोगों की मौते के मुकाबले रविवार को 651 लोगों की मौत देखने को मिला, जिससे यह कहा जा सकता है कि मृत्यु का आंकड़ा दैनिक रूप से घट रहा है ।

पाकिस्तान में कोरोना मरीजों का इलाज कर रहे डॉक्टर की COVID-19 से मौत, वायरस की चपेट में करीब 800 लोग

सिविल प्रोटेक्शन डिपार्टमेंट के प्रमुख एंजेलो बोरेलेली ने सोमवार (23 मार्च) दोपहर को एक संवाददाता सम्मेलन में कहा, "यद्यपि मामलों की पुष्टि वाले और लोगों की मौत वाले आंकड़ों में प्रतिदिन बढ़ोत्तरी हो रही है, लेकिन पहले दिन की तुलना में अगले दिन संख्या में कमी आ रही है ।" हालांकि, हेल्थ अथॉरिटी ने चेतावनी दी है कि देश में अभी भी मौजूद महामारी में कमी के रुझान की पुष्टि करना जल्दबाजी होगी ।

एंजेलो ने आगे कहा कि अभी तक कुल 7,024 मरीजों को पूर्ण रूप से स्वस्थ होने के बाद छुट्टी दे दी गई है । उन्होंने सिविल प्रोटेक्शन स्टाफ के 12 सदस्यों के भी कोविड-19 से संक्रमित पाए जाने की पुष्टि की है ।







