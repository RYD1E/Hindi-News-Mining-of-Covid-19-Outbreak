सीवान में मिले कोरोना के चार नए मामले, बिहार में Covid-19 पॉजिटिव की संख्या हुई 20
बिहार में कोरोना वायरस का प्रकोप बढ़ता ही जा रहा है । मंगलवार को सीवान से चार लोगों की कोविड-19 रिपोर्ट पॉजिटिव आई है । इसके साथ ही राज्य में कोरोना संक्रमितों की संख्या 20 हो गई है । इससे पहले आज ही सुबह गोपालगंज के एक मरीज की रिपोर्ट पॉजिटिव आई थी । सीवान जिले से चार नए मामले सामने आने के साथ ही जिले में कोविड-19 के मरीजों की संख्या बढ़कर अब पांच हो गई है ।

राज्य के 20 कोरोना संक्रमितों में से पटना और सीवान के पांच व मुंगेर के चार मरीज शामिल हैं । इसके अलावा नालंदा, लखीसराय, बेगूसराय, खगड़िया, सहरसा और गोपालगंजा के एक-एक मरीज शामिल हैं । सीवान से जिन चार लोगों की रिपोर्ट आज पॉजिटिव आई है, उनके सीधे संपर्क में आने वाले लोगों की प्रशासन ने तलाश शुरू कर दी है । सभी को सेल्फ आइसोलेट कर लेने के लिए कहा गया है । अब सभी के सैंपल लिए जाएंग और टेस्ट होगा ।

वहीं दूसरी तरफ एम्स में भर्ती कोरोना वायरस से संक्रमित महिला अनिता विनोद (45 वर्ष) पूरी तरह से स्वस्थ हो गई हैं । सोमवार को उनको अस्पताल से छुट्टी दे दी गई । यह महिला पिछले शनिवार 21 मार्च  को अपना जांच कराने एम्स पहुंची थी । रविवार 22 मार्च को रिपोर्ट पॉजिटिव आने पर उन्हें एम्स के आइसोलेशन वार्ड में भर्ती कराया गया था । 

एम्स आइसोलेशन वार्ड के प्रभारी डॉ नीरज अग्रवाल ने बताया कि महिला की हालत पर लगातार नजर रखी जा रही थी । पूरे एक सप्ताह तक उनकी हालत कभी नहीं नहीं बिगड़ी । वार्ड में वह पूरी तरह सामान्य थीं । अपना दैनिक कार्य, खाना-पानी सब सामान्य रूप से ले रही थीं । उनके लिए कोई खास दवा का इस्तेमाल भी नहीं किया गया । सात दिनों में कोरोना यानि कोविड-19 के प्रति उनमें प्रतिरोधक क्षमता विकसित हो गया । सोमवार को उनकी दूसरी बार रिपोर्ट निगेटिव आने पर उन्हें अस्पताल से डिस्चार्ज कर दिया गया । किसी तरह की परेशानी होने पर उन्हें तत्काल अस्पताल से संपर्क करने की भी सलाह दी गई है । अगले सात दिन और उनके स्वास्थ्य पर नजर रखी जाएगी । 

अनिता कोरोना से पीड़ित होने वाली और स्वस्थ्य होने वाली राज्य की पहली महिला हैं । दीघा की पोल्सन रोड के अपार्टमेंट में रहनेवाली अनिता नेपाल से आठ मार्च को पटना लौटी थी । वहीं वे कोरोना की चपेट में आ गई थीं । उनका पुत्र 13 मार्च को इटली से लौटा था । पुत्र ने अपने-आपको होम कोरेंटाइन में रखा हुआ है । वह भी पूरी तरह से स्वस्थ है ।

बिहार में कोरोनो वायरस का एक और मामला, राज्य में Covid-19 संक्रमितों की संख्या हुई 16
बिहार में कोरोना वायरस संक्रमण के एक अन्य मामले की मंगलवार को पुष्टि होने के बाद प्रदेश में संक्रमितों की संख्या बढ़कर 16 हो गयी । आरएमआरआई में 44 लोगों के जांच का सैंपल आया, जिसमें गोपालगंज जिले से पहला केस सामने आया है, जहां 35 साल का युवक कोरोना पीड़ित निकला । गोपालगंज में एक मरीज का कोरोना पॉजिटिव रिपोर्ट आने के बाद थावे के बेदू टोला गांव को सील किया गया । तीन किलोमीटर के दायरे के इलाके को भी किया जाएगा सील । मरीज के घर के सभी सदस्यों को किया गया क्वारंटाइन । 15 दिन पूर्व संक्रमित शख़्स दुबई से आया था ।

इससे पहले एम्स में भर्ती कोरोना वायरस से संक्रमित महिला अनिता विनोद (45 वर्ष) पूरी तरह से स्वस्थ हो गई हैं । सोमवार को उनको अस्पताल से छुट्टी दे दी गई । यह महिला पिछले शनिवार 21 मार्च  को अपना जांच कराने एम्स पहुंची थी । रविवार 22 मार्च को रिपोर्ट पॉजिटिव आने पर उन्हें एम्स के आइसोलेशन वार्ड में भर्ती कराया गया था । 

एम्स आइसोलेशन वार्ड के प्रभारी डॉ. नीरज अग्रवाल ने बताया कि महिला की हालत पर लगातार नजर रखी जा रही थी । पूरे एक सप्ताह तक उनकी हालत कभी नहीं नहीं बिगड़ी । वार्ड में वह पूरी तरह सामान्य थीं । अपना दैनिक कार्य, खाना-पानी सब सामान्य रूप से ले रही थीं । उनके लिए कोई खास दवा का इस्तेमाल भी नहीं किया गया । सात दिनों में कोरोना यानि कोविड-19 के प्रति उनमें प्रतिरोधक क्षमता विकसित हो गया । सोमवार को उनकी दूसरी बार रिपोर्ट निगेटिव आने पर उन्हें अस्पताल से डिस्चार्ज कर दिया गया । किसी तरह की परेशानी होने पर उन्हें तत्काल अस्पताल से संपर्क करने की भी सलाह दी गई है । अगले सात दिन और उनके स्वास्थ्य पर नजर रखी जाएगी । 

अनिता कोरोना से पीड़ित होने वाली और स्वस्थ्य होने वाली राज्य की पहली महिला हैं । दीघा की पोल्सन रोड के अपार्टमेंट में रहनेवाली अनिता नेपाल से आठ मार्च को पटना लौटी थी । वहीं वे कोरोना की चपेट में आ गई थीं । उनका पुत्र 13 मार्च को इटली से लौटा था । पुत्र ने अपने-आपको होम कोरेंटाइन में रखा हुआ है । वह भी पूरी तरह से स्वस्थ है ।











