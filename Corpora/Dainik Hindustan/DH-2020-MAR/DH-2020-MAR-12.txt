कोरोना के कारण बायोमेट्रिक हाजिरी पर रोक
कोरोना वायरस के लगातार फैलाव के खतरे को भांपते हुए झारखंड सरकार ने सभी सरकारी कर्मचारियों की बायोमेट्रिक हाजिरी बनाने पर अगले आदेश तक रोक लगा दी है । फिलहाल वे पूर्व की भांति रजिस्टर में हाजिरी बना सकेंगे । कार्मिक प्रशासनिक सुधार एवं राजभाषा विभाग की ओर से इस आशय का आदेश बुधवार को जारी गया । इस आदेश से संविदा, दैनिक वेतनभोगी कर्मचारी भी प्रभावित होंगे । राज्य सरकार की यह चिट्ठी बुधवार को ही जिला मुख्यालय पहुंच गई । कर्मचारियों में इसको लेकर खूब चर्चा रही । अब फिर से हाजिरी के लिए रजिस्टर खोलने की बात हो रही है । हालांकि बुधवार को तो समाहरणालय के सभी कर्मचारियों ने बायोमेट्रिक हाजिरी ही बनाई ।


कोरोना वायरस से पीड़ित अमेजन कर्मचारियों को छुट्टी में भी मिलेगी सैलरी

अमेजन ने कहा कि उसके किसी कर्मचारी के कोरोना वायरस या कोविड-19 से संक्रमित पाए जाने पर उसके सवैतनिक अवकाश को बढ़ा दिया गया है । दुनिया की प्रमुख ऑनलाइन खुदरा कंपनी ने बताया कि उसने 2.5 करोड़ डॉलर के एक अमेजन राहत कोष का गठन किया है, जिससे इस महामारी से प्रभावित होने वाले असंगठित क्षेत्र के कर्मचारियों की मदद की जाएगी ।

यह भी पढ़ें: समझिए तेल का खेल, कीमतों में भारी गिरावट के बाद भी क्यों सस्ते नहीं मिल रहे हैं पेट्रोल-डीजल?

कंपनी ने कहा, “कोविड-19 से प्रभावित होने वाले या निरीक्षण में रखे गए अमेजन के सभी कर्मचारियों को दो सप्ताह का सवैतनिक अवकाश दिया जाएगा ।” कंपनी ने कहा है कि ऐसा इसलिए किया गया है ताकि कर्मचारी वेतन की चिंता किए बिना अपनी सेहत पर पूरी तरह ध्यान दें । कंपनी ने बताया कि अमेजन के साझेदार और अस्थाई कर्मचारी राहत कोष से मदद के लिए आवेदन कर सकते हैं, जो दो सप्ताह के लिए होगी । दुनिया भर में अमेजन के आठ लाख पूर्णकालिक कर्मचारी हैं । कंपनी ने पिछले सप्ताह बताया था कि उसके एक कर्मचारी के कोरोना वायरस से संक्रमित होने की पुष्टि हुई है ।

फ्लिपकार्ट के अधिग्रहण को लेकर कैट की याचिका खारिज

नई दिल्ली से खबर है कि राष्ट्रीय कंपनी कानून अपीलीय न्यायाधिकरण (एनसीएलएटी) ने गुरुवार को व्यापार संगठन कैट की उस याचिका को खारिज किया, जिसमें उसने वालमार्ट द्वारा 16 अरब डॉलर में फ्लिपकार्ट के अधिग्रहण के लिए सीसीआई की मंजूरी को चुनौती दी थी ।

न्यायमूर्ति एस जे मुखोपाध्याय की अध्यक्षता वाली दो सदस्यीय पीठ ने कहा कि कन्फेडरेशन ऑफ ऑल इंडिया ट्रेडर्स (कैट) वॉलमार्ट-फ्लिपकार्ट सौदे के लिए भारतीय प्रतिस्पर्धा आयोग (सीसीआई) की मंजूरी के खिलाफ अपने आरोपों को साबित करने में विफल रही । एनसीएलएटी ने यह भी कहा कि कैट ने अपनी याचिका में फ्लिपकार्ट को पक्षकार भी नहीं बनाया ।


कोरोना के कहर से शेयर बाजार में भूचाल, सेंसेक्स 3124 और निफ्टी 825 अंक लुढ़का

कोरोना के चपेट में एक बार फिर घरेलू शेयर बाजार आ गया है । बॉम्बे स्टॉक एक्सचेंज का 30 शेयरों वाला संवेदी सूचकांक सेंसेक्स अपने 52 हफ्ते के सबसे निचले स्तर( 32861 ) तक आ चुका है । दोपहर करीब ढाई बजे के कारोबार के दौरान सेंसेक्स 2913 अंकों की ढलान के साथ 32,770 के स्तर पर आ गया ।  दलाल स्ट्रीट पर मची इस तबाही में निवेशक के 9,15,113 करोड़ रुपये डूब गए और बीएसई का कुल बाजार पूंजीकरण घटकर 127 लाख करोड़ रुपये हो गया, जो बुधवार को कारोबार बंद होने पर 137 लाख करोड़ रुपये था ।

खबर लिखे जाने तक 30 शेयरों वाला सूचकांक 2913 अंक या 8 प्रतिशत की गिरावट के साथ 32,770 पर कारोबार कर रहा था । इसी प्रकार 50 शेयरों वाला एनएसई निफ्टी 862 अंकों की गिरावट के साथ निचले स्तर जा पहुंचा । वहीं पूवार्ह्न 11.01 बजे सेंसेक्स पिछले सत्र से 2,357.63 अंकों यानी 6.60 फीसदी लुढ़ककर 33,339.77 पर कारोबार कर रहा था, जबकि इससे पहले बंबई स्टॉक एक्सचेंज के 30 शेयरों पर आधारित प्रमुख संवेदी सूचकांक सेंसेक्स पिछले सत्र से 2,447.34 अंकों की गिरावट के साथ 33,250.06 पर आ गया ।  वहीं, नेशनल स्टॉक एक्सचेंज के 50 शेयरों पर आधारित प्रमुख संवेदी सूचकांक निफ्टी पिछले सत्र के मुकाबले 731.90 अंकों यानी सात फीसदी की गिरावट के साथ 9,726.50 पर बना हुआ था जबकि इससे पहले निफ्टी 744.75 अंक टूटकर 9,713.65 पर आ गया । 

कोरोना से दुनिया भर के शेयर बाजारों में 'महामारी', डाऊ जोन्स से तोक्यो तक हाहाकार, आर्थिक मंदी की आशंका गहराई
अमेरिकी राष्ट्रपति डोनाल्ड ट्रंप के कोरोना वायरस के बढ़ते प्रकोप के चलते एक महीने के लिए ब्रिटेन को छोड़कर बाकी यूरोप से लोगों के अमेरिका आने पर प्रतिबंध लगाने के बाद दुनिया भर के शेयर बाजार औंधे मुंह गिर गए । वहीं भारतीय शेयर बाजार में कोहराम मचा हुआ है । सेंसेक्स 2500 से ज्यादा अंकों का गोता लगा चुका है और निफ्टी भी करीब 700 अंक टूट चुका है । इस दौरान कच्चे तेल की कीमतों में भी भारी गिरावट हुई और वैश्विक अर्थव्यवस्था में मंदी की आशंका बढ़ गई ।
 कोरोना के कहर से शेयर बाजार में भूचाल, सेंसेक्स 2536 और निफ्टी 757 अंक लुढ़का

सियोल, वेलिंगटन, मुंबई और ताइपे में लगभग चार प्रतिशत की गिरावट देखी गई, जबकि सिंगापुर और जकार्ता में तीन प्रतिशत से ज्यादा की कमी आई । शंघाई शेयर बाजार में 1.3 फीसदी की गिरावट आई । इस दौरान अमेरिकी डॉलर के मुकाबले जापानी येन में एक प्रतिशत से अधिक का उछल आया । एक्सीकॉर्प के स्टीफन इनेस ने कहा कि यात्रा प्रतिबंध से वैश्विक आर्थिक गतिविधियों में कमी आएगी, इसलिए कारोबारी बिकवाली कर रहे हैं । अमेरिकी बाजारों से नकारात्मक संकेत आने के बाद सभी उसकी गिरफ्त में है ।



