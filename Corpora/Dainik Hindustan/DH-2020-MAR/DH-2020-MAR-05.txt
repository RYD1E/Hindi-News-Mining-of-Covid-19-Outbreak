कोरोना वायरस से बचने के लिए उद्धव ठाकरे बोले- PM मोदी की सलाह मानें लोग
कोरोना वायरस को लेकर जारी दहशत के बीच महाराष्ट्र के मुख्यमंत्री उद्धव ठाकरे ने गुरुवार को कहा कि राज्य के लोगों को घबराने की जरूरत नहीं है । लोग सतर्क रहें, क्योंकि अगले आठ दिन बहुत महत्वपूर्ण हैं । ठाकरे ने विधानसभा में दिए एक बयान में यह भी बताया कि प्रधानमंत्री नरेंद्र मोदी ने भी इस वजह से होली मिलन समारोह में शामिल नहीं होने का फैसला किया है ।

विधानसभा में उन्होंने कहा कि राज्य सरकार कोरोना वायरस महामारी की रोकथाम के लिए आवश्यक कदम उठा रही है । सीएम ने कहा महाराष्ट्र में जनवरी माह से ही मुंबई हवाई अड्डे पर जांच के बाद पृथक रखे गए 167 यात्रियों में से फिलहाल नौ लोग ही पृथक वार्डों में हैं । राज्य में वायरस संक्रमण के किसी भी मामले की पुष्टि नहीं हुई है ।

विधानसभा में बोलते हुए ठाकरे ने प्रधानमंत्री नरेंद्र मोदी का भी जिक्र किया । उन्होंन कहा कि पीएम मोदी ने भारत में कोरोना वायरस के खतरे को देखते हुए होली नहीं मनाने का फैसला किया है ।

पीएम मोदी के फैसले का जिक्र करते हुए उन्होंने लोगों से भीड़-भाड़ वाली जगहों पर जाने से बचने और सीमित रूप से होली मनाने की अपील करते हुए कहा, 'मैं प्रार्थना करता हूं कि होली की आग में कोरोना वायरस जल जाएं ।'

मुख्यमंत्री ने कहा कि वह पिछले एक महीने से दैनिक आधार पर स्थिति की समीक्षा कर रहे हैं । उन्होंने कहा कि हमें बिना डरे और बिना घबराए इस समस्या से निपटने की जरूरत है अगर हम डर जाएंगे तो हमसे गलतियां हो सकती हैं । उन्होंने कहा कि मुंबई, नागपुर और पुणे में जांच सुविधाओं का प्रावधान किया गया है ।

ठाकरे ने कहा कि हमारे पास पर्याप्त मात्रा में मास्क हैं । हमें यह देखने की आवश्यकता है कि मुंबई में खाली सेवन हिल्स अस्पताल का उपयोग क्या पृथक सुविधाओं के लिए किया जा सकता है । मुख्यमंत्री ने कहा कि उन्होंने अधिकारियों को निर्देश दिए हैं कि वे राज्य के विभिन्न हवाईअड्डों पर अंतरराष्ट्रीय उड़ानों के कर्मचारियों को सफाई के लिए कपड़े और आवश्यक चीजें मुहैया कराएं । होटल प्रबंधन को भी निर्देश दिया गया है कि वे जांच करें कि उनके होटलों में आने वाले विदेशी पर्यटकों की थर्मल जांच हुई है या नहीं ।
चिकन, मटन और सीफूड खाने से नहीं फैलता कोरोना वायरस, FSSAI चीफ ने बताया कैसे खत्म होगा Virus
इन दिनों सोशल मीडिया पर तेजी से वायरल हो रहा है कि कोरोना वायरस चिकन, मटन और सीफूड खाने से फैलता है । इन अफवाहों को लेकर एफएसएसएआई प्रमुख जी एस अयंगर ने गुरुवार को कहा कि यह ऐसा कोई वैज्ञानिक प्रमाण नहीं है कि कोरोनोवायरस चिकन, मटन और सीफूड खाने से फैलता है । यह वायरस उच्च तापमान में जीवित नहीं रहेगा ।  उन्होंने कहा, "यह मूल रूप से एक पशु वायरस है । आइए हम वैज्ञानिकों को यह पता लगाने के लिए छोड़ दें कि यह कैसे प्रसारित किया गया है, हालांकि, एक बार यहां का तापमान 35-36 डिग्री सेल्सियस को पार कर जाता है तो यह वायरस जीवित नहीं होगा । बता दें भारत में अब तक कोरोना से 29 संक्रमित लोगों की पुष्टि हो चुकी है ।

 कोरोना का कहर: लखनऊ में मांस-मछली की बिक्री पर लगा प्रतिबंध
    
भारतीय खाद्य सुरक्षा और मानक प्राधिकरण (एफएसएसएआई) के सीईओ ने कहा कि एक वैज्ञानिक होने के नाते मै ता सकता हूं कि चिकन, मटन और सीफूड खाने से कोरोना का संक्रमण नहीं फैल सकता । इसके बारे में लोगों की गलत धारणा है । यह वैज्ञानिक रूप से सिद्ध नहीं है । अय्यंगार पहले इंडियन काउंसिल ऑफ मेडिकल रिसर्च (ICMR) के साथ थे । उन्होंने कहा कि इस समय कोरोनावायरस का टीका विकसित करने का है । भारत में ऐसे वायरस से निपटने का एक अच्छा ट्रैक रिकॉर्ड है । चाहे वह इबोला वायरस हो या एवियन फ्लू, हमने उनसे बहुत अच्छी तरह निपटा । 

 होली से पहले चिकन के दाम 70 प्रतिशत तक गिरे, 35 रुपये प्रति किलोग्राम हो गया दाम!
     
बता दें 2 मार्च को पोल्ट्री प्रजनकों ने सरकार से राहत पैकेज की मांग करते हुए दावा किया था कि चिकन खाने से कोरोनावायरस फैलने की फेक खबरों से एक महीने में लगभग 1,750 करोड़ रुपये का भारी नुकसान हुआ है । चिकन की मांग में गिरावट के कारण फार्म गेट स्तर पर पोल्ट्री बर्ड की कीमतें 10-30 रुपये प्रति किलोग्राम तक गिर गई हैं, जबकि उत्पादन की औसत लागत 80 रुपये प्रति किलोग्राम है ।