कोरोना लॉकडाउन की अवधि और बढ़ सकती है, मरीजों की संख्या को देखकर होगा फैसला
कोरोना संकट से निपटने के लिए विभिन्न राज्यों के लिए बतौर प्रभारी तय किए गए केंद्रीय मंत्रियों ने अपनी-अपनी कमान संभाल ली है । सभी मंत्री प्रभार वाले राज्यों के जिला कलेक्टर के सीधे संपर्क में हैं । सभी कलेक्टर से कहा गया है कि वे हर गांव, टोला तक जाकर लोगों की स्थिति की जानकारी लें । उनको जागरूक करें और लॉकडाउन की स्थिति सुनिश्चित करें ।

वहीं, सरकारी सूत्रों के अनुसार, लॉकडाउन अवधि और बढ़ाई जा सकती है । एक हफ्ते में संक्रमण प्रभावित मरीजों की संख्या को देखते हुए इस बारे में फैसला किया जाएगा ।

यह भी पढ़ें- कोरोना ने दुनिया को मंदी में धकेला, 2009 से भी बदतर होगी स्थिति: IMF चीफ

राज्य सरकारों के साथ केंद्रीय मंत्रियों के भी सक्रिय होने से सरकारी अमला हरकत में आ गया है और गांव से लेकर जिले तक तेजी से काम शुरू हो गया है । शुरुआती दो दिनों में ही इसके अच्छे संकेत मिले हैं । सबसे ज्यादा नजर उन लोगों पर रखी जा रही है जो शहरों से पलायन कर गांव में पहुंचे हैं । ऐसे लोगों की पहचान की जा रही है और उनकी जांच भी की जा रही है, ताकि अगर उन तक संक्रमण पहुंचा है तो वो गांव में ना फैले ।

केंद्रीय मंत्रियों से दैनिक रिपोर्ट देने को कहा
पीएमओ ने केंद्रीय मंत्रियों को कोरोना फैलने से रोकने के लिए उठाए गए कदमों पर दैनिक रिपोर्ट देने के निर्देश दिए हैं । इनमें रोगियों को पृथक करने की सुविधा,आवश्यक वस्तुओं की उपलब्धता के प्रभाव से निपटने को लेकर रिपोर्ट करना है ।

भारत में बढ़ी कोरोना मरीजों की संख्या
कोरोना वायरस के मरीजों की संख्या में लगातार इजाफा हो रहा है । पिछले 24 घंटों में देश में कोरोना वायरस के 75 नए मामले सामने आ चुके हैं । इसके साथ ही कोरोना पॉजिटिव मरीजों की संख्या बढ़कर 724 हो गई है । कोरोना से मरने वालों की संख्या देश में 17 है । कोरोना का प्रकोप देश के 27 राज्यों और केंद्रशासित प्रदेशों में फैल चुका है ।  केरल, महाराष्ट्र, कनार्टक, तेलंगाना, गुजरात, राजस्थान, उत्तर प्रदेश और दिल्ली में अभी तक सबसे अधिक संक्रमण के मामले सामने आए हैं ।

कोरोना से लड़ाई में तीनों खान ने कितना किया डोनेट? प्रॉड्यूसर ने बताई सच्चाई
कोरोना वायरस के खिलाफ जारी जंग में लोग अपने-अपने तरीके से सहयोग कर रहे हैं । पीएम मोदी के केयर्स फंड की घोषणा के बाद कई बॉलीवुड सितारे सामने आए हैं और डोनेट किया है । 

बॉलीवुड एक्टर अक्षय कुमार ने पीएम केयर्स फंड के लिए 25 करोड़ रुपए की राशि दी है । इसे बाद लेखिका शैफाली वैद्य ने ट्विटर पर तीनों खान पर निशाना साधा । उन्होंने पूछा कि तीनों खान (सलमान, शाहरुख और आमिर खान) ने कितना डोनेट किया है । प्रॉड्यूसर निखिल द्विवेदी ने जवाब दिया है ।

निखिल ने शेफाली के ट्वीट का जवाब दिया और कहा कि सलमान, शाहरुख और यहां तक कि अमिताभ बच्चन बेहद उदार हैं । उन्होंने लिखा, 'सलमान खान की बीइंग ह्यूमन फाउंडेशन साल भर काम करती है । एक बार, मुझे खुद पर संदेह हुआ । हाल के वर्षों में मुझे बारीकी से देखने का अवसर मिला और जिस तरह से पैसे खर्च किए गए, उसे देखकर मुझे अच्छा लगा । यह एक ईमानदारी से किया गया दान है । शाहरुख खान भी काफी खर्च करते हैं और अमिताभ बच्चन भी ।'

कोरोना के खिलाफ जंग में अक्षय कुमार ने दान किए 25 करोड़ रुपए, PM मोदी ने दिया ये रिएक्शन

बता दें कि सलमान खान फिल्म इंडस्ट्री के सभी मजदूरों और उनके परिवार की दैनिक जरूरतों का खर्च उठाएंगे । दरअसल, बॉलीवुड हंगामा की रिपोर्ट के मुताबिक सलमान ने कई एसोसिएशंस से कहा है कि इंडस्ट्री में काम कर रहे दिहाड़ी मजदूरों को लेकर सारा भुगतान उनकी तरफ से किया जाएगा । 

शाहरुख ने पहले एक इंटरव्यू में कहा था कि वह दिखाकर डोनेट नहीं करते हैं । उन्होंने कहा था कि मैं इसके बारे में बात नहीं करना चाहता । बहुत से लोग और मेरे दोस्त हमेशा मुझे कहते हैं कि मुझे कुछ लोगों को डोनेट करते समय तस्वीरें खिंचवानी चाहिए लेकिन मुझे इस पर विश्वास नहीं है । मुझे लगता है कि यह सब मुझे चुपचाप और शांति से करना चाहिए । 

वहीं, आमिर खान  पानी फाउंडेशन नामक एक एनजीओ के को-फाउंडर हैं, जो महाराष्ट्र के गांवों में पानी की कमी के मुद्दे को हल करने की दिशा में काम करता है ।















