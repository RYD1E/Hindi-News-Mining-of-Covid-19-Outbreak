कोरोना लॉकडाउन के बीच जनता की सुविधा के लिए वेबसाइट लॉन्च, इन सुविधाओं उठा सकेंगे लाभ
कोरोना वायरस की रोकथाम के लिए चल रहे 21 दिन के लॉकडाउन के दौरान फरीदाबाद की जनता की सुविधा के लिए हरियाणा सरकार की ओर से एक वेबसाइट www.covidssharyana.in लॉन्च की गई है । इस वेबसाइट की मदद से लोगों को रोजमर्रा की जरूरत की चीजें आसानी से और समय पर उपलब्ध करवाई जा सकेंगी ।

उपायुक्त यशपाल ने बताया कि राशन, किराना का सामान, दूध, फल व दवाइयां आदि की आपूर्ति करने के इच्छुक दुकानदार तथा स्वयंसेवक इस वेबसाइट पर अपना पंजीकरण करवा सकते हैं । जो भी स्वयंसेवक या दुकानदार इस पर अपना पंजीकरण करवाएगा, उन्हें ई-पास जारी किए जाएंगे ताकि जनता के दैनिक उपयोग की आवश्यक वस्तुएं आसानी से उन्हें उपलब्ध करवाई जा सकें ।

इसके अलावा हरियाणा सरकार की ओर से असंगठित श्रमिकों के लिए वेबपोर्टल www.poorpreg.haryana.gov.in भी लॉन्च किया गया है । इस पर स्ट्रीट वेंडर, औद्योगिक प्रतिष्ठान के श्रमिक, रिक्शा चालक, घरों, ढाबों व रेस्टोरेंट में काम करने वाले श्रमिक, सिक्योरिटी गार्ड, ऑटोरिक्शा चालक व अन्य इससे सम्बंधित काम करने वाली लेबर अपना पंजीकरण करवा सकती है, ताकि उन श्रमिकों को भी सरकार की ओर से दी जाने वाली वित्तीय सहायता का लाभ मिल सके ।

पानीपत में मिला नया COVID-19 पॉजिटिव, हरियाणा में 19 हुए कोरोना के मरीज
हरियाणा में शुक्रवार को एक और कोरोना वायरस (Coronavirus) पॉजिटिव केस सामने आने के बाद यहां अब तक कुल मामलों की कुल संख्या बढ़कर 19 तक पहुंच गई है । 19वां मामला पानीपत से आया सामने इसके साथ ही जिले में कुल मरीजों की संख्या चार हो गई है । हरियाणा सरकार के स्वास्थ्य विभाग शुक्रवार को यह जानकारी दी । 

कोरोना से जंग लड़ रहे हरियाणा में हालात अभी काबू में हैं । गुरुग्राम और फरीदाबाद जिले में लगातार तीसरे दिन कोरोना वायरस के मरीजों की संख्या में कोई इजाफा नहीं हुआ है । हालांकि, प्रदेश के एक और व्यक्ति में COVID-19 की पुष्टि होने के साथ यहां कुल मरीजों की संख्या बढ़कर 19 तक पहुंच गई है । वहीं, गुरुग्राम में अब तक 10 कोरोना के मरीजों की पुष्टि हुई है, वहीं फरीदाबाद में अभी सिर्फ दो मरीजों में ही कोरोना वायरस पाया गया है ।

हरियाणा के किस जिले में कितने कोरोना के मरीज

क्रम संख्या	जिले का नाम	कोरोना के मरीजों की संख्या
1	फरीदाबाद	2
2	गुरुग्राम	10
3	पलवल	1
4	पानीपत	4
5	पंचकूला	1
6	सोनीपत	1