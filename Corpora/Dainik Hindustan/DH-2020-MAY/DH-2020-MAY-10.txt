
कोविड-़19 : यूपी में कोरोना वायरस से एक दिन में सबसे ज्यादा 10 मौतें, आगरा में पांच लोगों ने दम तोड़ा
यूपी में कोरोना से शनिवार को एक दिन में सबसे अधिक 10 लोगों की मौत हो गई । अकेले आगरा में ही पांच मरीजों ने दम तोड़ दिया । मेरठ में दो तथा अलीगढ़, ललितपुर और नोएडा में एक-एक व्यक्ति की जान चली गई ।  प्रदेश में कोरोना के 163 नए मरीज सामने आए हैं । इनमें आगरा के ही 37 मरीज हैं ।  प्रदेश में कोरोना संक्रमित मरीजों की कुल संख्या 3,373 तक पहुंच गई है ।

प्रदेश में कोरोना से प्रभावित 71 जिले हैं । शनिवार को हमीरपुर, ललितपुर और फर्रुखाबाद तीन जिले भी कोरोना संक्रमण के चपेट में आ गए । शनिवार को प्रदेश में 112  मरीज ठीक होकर घर चले गए । अब तक 1,499 मरीज ठीक होकर घर वापस जा चुके हैं । प्रदेश भर में कोरोना से अब तक 76 लोगों की मौत हो चुकी हैं । इनमें से 21 आगरा के थे । मेरठ दूसरे नंबर पर है जहां 12 मौतें हुई हैं । मुरादाबाद में सात, कानपुर में छह, मथुरा में चार, फिरोजाबाद में चार और अलीगढ़ में तीन की मौत हो चुकी है । झांसी, नोएडा और गाजियाबाद में दो-दो मौतें हुई हैं । लखनऊ, ललितपुर, अमरोहा, वाराणसी, बस्ती, बुलंदशहर,श्रावस्ती, बरेली, कानपुर देहात, मैनपुरी, बिजनौर, एटा और प्रयागराज में एक-एक मौत हुई है । 

UP के 8 लाख मजदूर दूसरे राज्य में, सबको घर आने में लग सकते हैं बीस दिन

बीते 24 घंटों में आगरा में 37 , लखनऊ में तीन, गाजियाबाद में छह, नोएडा में 15, मुरादाबाद में छह, वाराणसी में चार,शामली में दो, मेरठ में 24,बस्ती में दो, हापुड़ में दो, गाजीपुर में एक, फिरोजाबाद में सात, बिजनौर में नौ, मथुरा में पांच, भदोही में एक, उन्नाव में एक, कन्नौज में एक, मैनपुरी में एक, अलीगढ़ में  दो, बहराइच में पांच,  जालौन में 20, गोरखपुर में एक, कानपुर देहात में एक,कुशीनगर में एक,चित्रकूट में तीन, हमीरपुर में एक ललित पुर में एक और फर्रुखाबाद में एक के साथ 163 मरीज कोरोना वायरस संक्रमित पाए गए हैं । 

शनिवार को 112  मरीज डिस्चार्ज हुए हैं । अब तक  3373 संक्रमित मरीजों  में से  1499 ठीक होकर घर वापस चले गए हैं । इनमें आगरा के 267, लखनऊ  के 179, गाजियाबाद के 75, नोएडा के 121 , लखीमपुर के चार, कानपुर नगर के 53, पीलीभीत के तीन, मुरादाबाद के 90, वाराणसी के 21, शामली के 27, जौनपुर के पांच, बागपत के 16, मेरठ के 65, बरेली के सात, बुलंदशहर के 43, बस्ती के 24,हापुड़ के 21, गाजीपुर के छह , आजमगढ़ के आठ, फिरोजाबाद के 83, हरदोई के दो, प्रतापगढ़ के छह, सहारनपुर के 127, शाहजहांपुर का एक, बांदा में तीन, महाराजगंज के छह,हाथरस के चार, मिर्जापुर के तीन, रायबरेली के 33, औरैया के 12, बाराबंकी का एक, कौशाम्बी के दो, बिजनौर के 24, सीतापुर के 19, प्रयागराज का एक, मथुरा के छह, रामपुर के 20, बदायूं के 13, मुजफ्फरनगर के 19, अमरोहा के 26 , भदोही का एक,कासगंज के तीन, इटावा के दो, संभल के छह, उन्नाव का एक, कन्नौज के चार, संतकबीरनगर के दो, मैनपुरी के चार, गोंडा के  दो, मऊ का एक, एटा के तीन, सुलतानपुर का एक, अलीगढ़ के 11, श्रावस्ती के तीन, बहराइच के आठ और बलरामपुर का एक हैं ।
फरीदाबाद में कोरोना से तीसरी मौत, हरियाणा में 20 नए केस मिले, अब तक 695 लोग हुए संक्रमित
हरियाणा में कोरोना वायरस संक्रमण के मामले काफी तेजी से बढ़ते जा रहे हैं । राज्य में रविवार को 20 नए मामले सामने आने के साथ ही एक और मरीज की मौत होने से मरने वालों की संख्या बढ़कर 10 पर पहुंच गई है ।

फरीदाबाद में कोरोना संक्रमण से शनिवार देर रात 73 वर्षीय बुजुर्ग महिला की मौत हो गई । सेक्टर-28 निवासी इस बुजुर्ग महिला की मौत के साथ ही जिले में कोरोना से कोरोना से मरने की संख्या तीन हो गई है ।

सिविल सर्जन डॉ. कृष्ण कुमार ने इसकी पुष्टि करते हुए बताया कि बुजुर्ग महिला शुगर की मरीज थी । वह 6 तारीख को कोरोना संक्रमित हुई थी, उसके बाद उन्हें ईएसआई अस्पताल में भर्ती कराया गया था, जहां शनिवार देर रात उनकी मौत हो गई । इनके अलावा उनके परिवार में 4 और लोग संक्रामित हैं । उन्हें भी इलाज के लिए अस्पताल में भर्ती किया गया है ।

सिविल सर्जन के अनुसार, महिला का अंतिम संस्कार कोविड-19 के प्रोटोकॉल के मुताबिक ही किया जाएगा । जिले कोरोना संक्रमित मरीजों की संख्या 94 है । इनमें से 3 लोगों की मौत हो चुकी है ।

दिल्ली से गुरुग्राम-फरीदाबाद के लिए दैनिक पास जारी नहीं होंगे : खट्टर
स्वास्थ्य विभाग की तरफ से जारी हेल्थ बुलेटिन के अनुसार, फरीदाबाद में तीसरे मरीज की मौत हो गई । इससे पहले भी फरीदाबाद के दो मरीज कोरोना संक्रमण की चपेट में आकर दम तोड़ चुके हैं । इसी के साथ प्रदेश में कोरोना वायरस से मौतों की संख्या 10 हो गई है ।

हेल्थ बुलेटिन के अनुसार, प्रदेश में रविवार को सामने आए मामलों में सोनीपत से 11, फरीदाबाद से सात और पलवल व चरखी-दादरी से एक-एक मामला शामिल है ।

बुलेटिन के अनुसार, राज्य में अब तक कुल 695 लोग कोरोना वायरस से पॉजिटिव पाए गए हैं । इनमें से 291 लोग ठीक होकर अपने-अपने घर जा चुके हैं, जबकि सक्रिय मामलों की संख्या बढ़कर 394 हो गई है ।

कोरोना संकट में गया के वकीलों को मिलेगा आर्थिक सहायता
कोरोना संकट में गया के जरूरतमंद वकीलों को आर्थिक सहायता मिलेगी । गया बार एसोसिएशन ने नगद राशि दिलाने का फैसला लिया । गया बार एसोसिएशन के सचिव मुरारी कुमार हिमांशु ने बताया कि कोरोना वायरस महामारी से बचाव के लिए गया के जरूरतमंद अधिवक्ताओं को आर्थिक सहायता दिलाने का फैसला लिया गया है । बिहार बार काउन्सिल, पटना के निर्देशानुसार सोमवार से 17 मई तक आवेदन लिया जाएगा । उन्होंने बताया कि लॉक डाउन के कारण अधिवक्ताओं के समक्ष आर्थिक संकट उत्पन्न हो गया था जिसके लिए बार काउन्सिल ऑफ इण्डिया के अध्यक्ष मनन कुमार मिश्रा और बिहार राज्य बार काउन्सिल, पटना के अध्यक्ष ललित किशोर के आदेश पर गया के सभी जरुरतमंद अधिवक्ताओं की सूची अपने एसोसिएशन के माध्यम से तैयार किया जायेगा । इसी प्रस्ताव के आलोक में गया बार एसोसिएशन के जरुरतमंद अधिवक्ताओं के लिए आवेदन फार्म एसोसिएशन में बने अल्फाबेटिकली नौ काउन्टर से प्रातः 8 से 12 बजे तक उपलब्ध होगा सभी अधिवक्तागण सामाजिक दूरी का पालन करते हुए आवेदन प्राप्त कर सकते हैं ।

इस निर्णय पर गया बार एसोसिएशन के अध्यक्ष ओम बाबू, कोषाध्यक्ष कौशल किशोर, संयुक्त सचिव नन्द किशोर प्रसाद श्रीवास्तव, सहायक सचिव अखिलेन्द्र कुमार, पूर्व सचिव राजन प्रसाद, अनिल कुमार,रविन्द्र प्रसाद, अजय नारायण श्रीवास्तव, अधिवक्ता रविन्द्र कुमार सिन्हा उर्फ टण्डा सिंह,एस.राजेश आनंद, ब्रज बिहारी प्रसाद,किरण वर्मा, नागेन्द्र शर्मा, के.के.पाठक, मनोज कुमार,राकेश कुमार आदर्श के अलावा सैकड़ों अधिवक्ताओं ने बार काउन्सिल ऑफ इण्डिया के अध्यक्ष मनन कुमार मिश्रा एवं बिहार बार काउन्सिल के अध्यक्ष ललित किशोर एवं सभी सदस्यों के प्रति आभार जताया है ।

भाकपा ने पांच सूत्री मांगों को लेकर दिया धरना

बेलागंज । भारतीय कम्युनिस्ट पार्टी, बेलागंज अंचल कमेटी की ओर से रविवार को अपनी पांच सूत्री मांगों की पूर्ति को लेकर ओर में एकदिवसीय धरना दिया गया । धरना का नेतृत्व भाकपा के अंचल सचिव दयानंद वर्मा ने किया । धरना में वक्ताओं ने कहा कि श्रम को केन्द्र सरकार द्वारा कमजोर किया जा रहा है और मजदूर विरोधी अध्यादेश लागू करके सरकार ने अपनी मंशा जाहिर कर दिया है कि मजदूरों के लिए सरकार क्या कर रही है । सरकार हमेशा मजदूरों के अहित करने में जुटी हुई हैं । प्रवासी मजदूरों के बाहर से लौटने के बाद उनके समक्ष भूखमरी, बेरोजगारी और असुरक्षा की भावना पनप रही है । उन्हें रोजगार देने के प्रति सरकार सजग नहीं दिख रही है । वक्ताओं ने सरकार से विभिन्न प्रदेशों से लौटने वाले मजदूरों को वाजिब रोजगार मुहैया कराने और उनकी सुरक्षा का ख्याल रखने की अपील की । धरना में देवकुमार राम, श्रीकांत शर्मा, देवबालक प्रसाद सहित अन्य कई पार्टीजन शामिल थे ।

मातृ दिवस को लेकर बच्चों में दिखा उत्साह

बेलागंज । बेलागंज और नगर प्रखंड के तमाम गांवों और बाजरों में बच्चों एवं युवाओं ने रविवार को मातृ दिवस उल्लास के साथ मनाया । मातृ दिवस पर बच्चों और युवाओं ने सुबह उठकर सर्वप्रथम अपनी माताओं का चरणों में प्रणाम किया और उनसे आशीर्वाद लिया । मातृ दिवस को लेकर बच्चों ने अपने-अपने माताओं को गिफ्ट भी दिया । इस अवसर पर बच्चों और युवाओं ने अपने घरों में अपनी माताओं के साथ बचपन की स्मृतियों को ताजा किया । मातृ दिवस को लेकर कई बच्चों ने अपने माताओं की पेंटिंग बनाकर उन्हें समर्पित किया । मातृ दिवस को लेकर बच्चों में काफी उत्साह और उमंग भी देखा गया ।

चाकंद हाई स्कूल के संस्थापक प्राचार्य की मनायी गयी पुण्यतिथि

बेलागंज । चाकन्द हाईस्कूल के संस्थापक प्राचार्य, प्रसिद्ध शिक्षाविद स्व: गिरजानदंन सिंह की चौदहवीं पुण्यतिथि रविवार को क्षेत्र के रामानंद विगहा स्थित सेवानिवृत्ति प्राचार्य सियाशरण सिंह के आवास पर मनाई गई । पुण्यतिथि के अवसर पर उपस्थितजनों ने स्व:श्री सिंह के चित्र पर माल्यार्पण कर श्रद्धासुमन अर्पित की । कार्यक्रम में वक्ताओं ने उन्हें एक अनुशासनिक शिक्षक,उद्भट विद्वान और ज्ञान का प्रखर ज्योति बताते हुए कहा कि गिरजा बाबू जीवनपर्यन्त शिक्षा के क्षेत्र में सक्रिय रहे । पुण्यतिथि कार्यक्रम की अध्यक्षता कर रहे सेवानिवृत्ति प्राचार्य सियाशरण सिंह ने गिरजा बाबू को नमन करते हुए कहा कि उनके स्निग्ध में रहकर मैं अपने आपको धन्य मानता हूं । पुण्यतिथि कार्यक्रम को सेवानिवृत्ति वरीय शिक्षक कपिलदेव शर्मा, दयानंद सरस्वती विद्या मंदिर स्कूल के निदेशक दयानंद वर्मा, सामाजिक कार्यकर्ता दिलीप कुमार, राजेश कुमार, टुन्ना बाब, श्रीकांत सिंह, जितेन्द्र कुमार, देव कुमार प्रसाद, रविन्द्र कुमार सिंह, विद्या प्रसाद आदि सहित अन्य कई लोग शामिल थे ।
ब्रिटेन को कोरोना जांच के लिए अमेरिका क्यों भेजने पड़े सैंपल? बोरिस जॉनसन लॉकडाउन बढ़ाने पर भी कर रहे विचार
ब्रिटेन की सरकार ने स्वीकार किया है कि उसने ब्रिटिश प्रयोगशालाओं में परिचालन संबंधी मुद्दों के बाद प्रसंस्करण के लिए अमेरिका में लगभग 50,000 नमूने कोरोनावायरस परीक्षण के लिए भेजे हैं । बीबीसी ने बताया, स्वास्थ्य विभाग ने कहा कि विदेशों में स्वाब भेजना शुरुआती समस्याओं से निपटने की आकस्मिकताओं में से एक था । संडे टेलीग्राफ ने एक रिपोर्ट में कहा कि नमूने स्टैन्स्टेड हवाईअड्डे से चार्टर्ड उड़ानों के जरिए अमेरिका भेजे गए थे ।

इन परीक्षण की रिपोर्ट को ब्रिटेन में मान्य किया जाएगा और जितनी जल्दी हो सके इन्हें रोगियों को भेजा जाएगा । स्वास्थ्य और सामाजिक देखभाल विभाग (डीएचएससी) के एक प्रवक्ता ने कहा कि ब्रिटेन के वायरस परीक्षण नेटवर्क का विस्तार करने के लिए और पूरी तरह से नया लैब नेटवर्क स्थापित करना के लिए नूमने जांच के लिए भेजना जरूरी था । 

यह रहस्योद्घाटन तब हुआ, जब सरकार, स्वास्थ्य सचिव मैट हैनकॉक द्वारा तय किए गए निधार्िरत 1,00,000 दैनिक परीक्षण लक्ष्य को पूरा करने में सातवें दिन भी विफल रही । बीबीसी ने कहा कि शुक्रवार को सुबह 9 बजे से लेकर अगले दिन सुबह 9 बजे तक 24 घंटे में 96,878 टेस्ट दिए गए थे, जो कि उससे पहले के दिन के 97,029 से कम थे । प्रधानमंत्री बोरिस जॉनसन ने कहा है कि उनकी महत्वाकांक्षा इस महीने के अंत तक 2,00,000 परीक्षणों को हिट करने की थी और फिर उससे भी बड़े लक्ष्य को छूने की थी ।

रविवार तक ब्रिटेन में कोविड-19 के कुल मामले 2,16,525 थे । वहां अब तक 31,662 मौतें हो चुकी हैं, जो कि वर्तमान में यूरोप में सबसे अधिक संख्या है ।

ब्रिटेन में लॉकडाउन बढ़ाए जाने की उम्मीद, जॉनसन ने तय की आगे की रूपरेखा
ब्रिटिश प्रधानमंत्री बोरिस जॉनसन रविवार की शाम जब लोगों को संबोधित करेंगे तो उम्मीद है कि अन्य राष्ट्रों से इतर वह देश में जारी कोरोना वायरस लॉकडाउन की पाबंदियों को तीन और हफ्ते के लिये बढ़ाने की घोषणा करें । जॉनसन ने संकेत दिये थे कि सोमवार से बंद के नियमों में कुछ बदलाव हो सकता है और इसके बाद करीब एक हफ्ते तक ऐसे मिलेजुले संकेत आते रहे, लेकिन सरकार ने अब इन अटकलों पर विराम लगाने की बात कही है क्योंकि पाबंदियों में रियायत की बड़ी कीमत चुकानी पड़ सकती है । इसकी वजह यह है कि ब्रिटेन में अब भी कोरोना वायरस संक्रमण के काफी मामले मिल रहे हैं जबकि 31,662 लोग अपनी जान गंवा चुके हैं ।

परिवहन मंत्री ग्रांट शैप्स ने शनिवार को कहा कि इसमें अत्यधिक सावधानी बरते जाने की जरूरत है । उनका यह बयान ब्रिटिश पुलिस की उस चेतावनी के बाद आया है जिसमें उसने कहा था कि वो “हारी हुई जंग लड़ रहे हैं” क्योंकि लंदन के लोग पार्कों में जा रहे हैं, दक्षिणी इंग्लैंड के तटीय क्षेत्रों में पहुंच रहे हैं और कई लोग उन यात्राओं पर जा रहे हैं जिन्हें बंद के दौरान अनावश्यक माना जा रहा है । 

एक तरफ पानी की किल्लत तो दूसरी तरफ कई जगहों पर बर्बादी
शहर में कई जगहों पर नलों से रोजाना बह रहा पानी

इन नलों में टोटी भी नहीं लगवा पा रहा है नगर निगम

भागलपुर, वरीय संवाददाता

एक तरफ शहर में पानी की किल्लत से शहरवासी परेशान हैं तो वहीं दूसरी तरफ विभिन्न जगहों पर पानी की बर्बादी धड़ल्ले से हो रही है । शहर में कई जगहों पर नल में टोटी नहीं होने की वजह से रोजाना हजारों लीटर पानी बर्बाद हो रहा है । तातारपुर में नगर निगम के गोदाम के पास, घण्टाघर के पास और लाजपत पार्क के पास पानी की ये बर्बादी देखी जा सकती है । इसके अलावा भी कई जगहों पर पानी की बर्बादी हो रही है । नगर निगम इन नलों में टोटी भी नहीं लगवा पा रहा है । ऐसे में सवाल उठता है कि शहर में पानी की किल्लत को नगर निगम कैसे दूर कर पायेगा ।

स्थानीय लोगों का कहना है कि नगर निगम से बार-बार शिकायत के बाद भी नलों में टोटी नहीं लगायी गयी । इस वजह से पानी की बर्बादी हो रही है । जलकल शाखा के प्रभारी हरेराम चौधरी का कहना है कि शिकायत मिलने पर नल को ठीक कराया जा रहा है । नगर निगम के पदाधिकारी की यह भी शिकायत है कि लोग नलों से टोटी खोलकर ले जाते हैं जिस वजह से इस तरह की समस्या बनी रहती है । घंटाघर के पास पानी बहता देख लोगों का कहना था कि वहां पर अगर लोहे की टोटी लगा दी जाये तो लोग नहीं खोल सकेंगे ।

कोरोना से बचना है तो भीड़ का हिस्सा बनने से बचें
कोरोना महामारी की वजह से इन दिनों सामान्य जनजीवन ठहर सा गया है । लॉकडाउन की वजह से हर तबके के लोग काफी परेशान हैं । दैनिक मजदूरी कर जीवन यापन करने वाले लोगों के समक्ष जीविकोपार्जन का संकट आ खड़ा हुआ है । व्यवसायियों का व्यवसाय ठप है । स्कूल तथा कोचिंग संस्थानों के बंद रहने से बच्चों की पढ़ाई बाधित है । लॉकडाउन की वजह से विवाह, उपनयन, चुड़ाकरण सहित अन्य मांगलिक कार्य भी पूरी तरह से बंद हैँ । दाल की कीमतों में हो रहे लगातार बढ़ोत्तरी से आम लोग परेशान हैं । आपके प्रिय हिन्दी दैनिक ‘हिन्दुस्तान की ओर से घंटी बजाओं अभियान के तहत लोगों ने अपनी समस्याओं को रखा । सथानीय लोगों ने बताया कि बेवजह घर से निकलकर मटरगश्ती करने वाले लोग आपदा को आमंत्रण दे रहे हैं । लोगों को इस समय सोशल डिस्टेंसिंग का पालन करते हुए भीड़ का हिस्सा बनने से हरसंभव परहेज करना चाहिए । आपदा की इस घड़ी में समाज के सभी समर्थ व्यक्ति को समाज के जरूरतमंद लोगों की मदद के लिए आगे आना चाहिए । साथ ही, वैसे लोगों को भी मदद लेने से परहेज करना चाहिए, जिनकी आर्थिक स्थिति थोड़ा बहुत ठीक है । जब कभी भी समर्थ लोग मदद के लिए आगे आते हैं तो मदद लेने वालों की काफी भीड़ जुट जाने की वजह से मदद देने वालों के लिए असहज स्थिति उत्पन्न हो जा रही है । -दिलीप कुमार, बीहट इस्माइलपुर ।लॉकडाउन की वजह से कपड़ा व्यवसायियों को काफी दिक्कत हो रही है । डेढ़ महीने से भी अधिक समय से दुकान बंद रहने से जहां दुकान में रखे कपड़े खराब हो जा रहे है, वहीं दुकानदारी कर जीविकोपार्जन करने वाले दुकानदारों के समक्ष रोजी-रोटी का संकट उत्पन्न हो गया है । सफ्ताह में एक दो दिन ही सही कपड़ा तथा रेडीमेड दुकानों को भी खोलने की शसर्त्त इजाजत मिलनी चाहिए । दुकान खोलने की इजाजत मिलने की स्थिति में दुकानदारों को भी सोशल डिस्टेंस के साथ साथ दुकान पर सैनेटाइजर के साथ साथ हाथ धुलाई की उचित व्यवस्था करनी जरूरी होनी चाहिए । पंकज सिंह, व्यवसायी बीहट बाजार ।लॉकडाउन की वजह से समाज में इन दिनों हर प्रकार के मांगलिक कार्य पूरी तरह से बंद हैं । मांगलिक कार्य के जरिये अपनी जीविकोपार्जन करने वाले पुरोहितों, हलवाई, बैंड बाजे, टेंट शामियाने का व्यवसाय करने वाले लोग काफी परेशान हैं । सीमित लोगों के साथ ही लोगों को मांगलिक कार्य शुरू करने की भी इजाजत मिलनी चाहिए । बाहर से आने वाले लोगों के बारे में प्रशासन को सूचना देना हर किसी का नैतिक जिम्मेदारी होना चाहिए । तभी कोरोना संक्रमण के फैलाव को रोका जा सकता है । -ललन कुमार, बीहट इब्राहिमपुर ।लॉकडाउन की वजह से स्कूलों के बंद रहने से इन दिनों बच्चों की पढ़ाई काफी प्रभावित हुई है । सोसल डिस्टेंस का अनुपालन करते हुए स्कूलों में क्रमिक रूप से वर्ग संचालन की इजाजत मिलनी चाहिए । लंबे समय तक बच्चों का पढ़ाई से दूर रहने से बच्चों पर प्रतिकूल प्रभाव पड़ने की आशंका है । पंकज कुमार, बीहट, जागीर टोला ।
