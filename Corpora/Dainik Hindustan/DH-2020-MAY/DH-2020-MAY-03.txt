कोरोना के स्वस्थ मरीज का प्लाज्मा लाखों रुपए में बेच रहीं कंपनियां, खून की एक बूंद की कीमत तीन लाख तक
कोरोना की कोई दवा या टीका न होने के कारण महामारी से स्वस्थ हो चुके मरीजों के खून का प्लाज्मा इस्तेमाल करने की दुनिया में होड़ मच गई है । इसका लाभ उठाकर कई बायोटेक कंपनियां मुफ्त का प्लाज्मा लाखों रुपए में बेच रही हैं । दरअसल, प्लाज्मा में मौजूद एंटीबॉडी से महामारी के कई गंभीर रोगी उबर चुके हैं ।

न्यूयॉर्क टाइम्स की एक रिपोर्ट के मुताबिक, कई वैश्विक कंपनियां रक्त के नमूने को लैब और जांच करने वाली कंपनियों को मुंहमांगी कीमत पर बेच रही हैं । कैलीफोर्निया की कैंटर बायोकनेक्ट ने खून की एक बूंद 26600 रुपए से तीन लाख चार हजार रुपए तक में बेची है । भारतीय कंपनी एडवी केमिकल ने एक नमूने के 50 हजार डॉलर (तीन लाख 80 हजार रुपए) तक वसूले हैं । ब्रिटेन की स्कॉटिश कंपनी टिश्यू सॉल्यूशंस को एक ब्लड सैंपल के लिए 70 हजार रुपए लिए हैं । प्लाज्मा में एंटीबॉडी की मात्रा जितनी ज्यादा होगी, उसकी कीमत उतनी ज्यादा है ।

मरकज मामले की जांच से जुड़े दिल्ली पुलिस के 5 जवान कोरोना पॉजिटिव

ब्रिटिश जांच कंपनी मोलोजिक के चिकित्सा निदेशक डॉ. जोए फिचेट ने कहा कि उन्होंने इतनी ज्यादा कीमत कभी नहीं देखी । रक्त का नमूना देने वाले भी इससे हैरान हैं । कोरोना से उबर चुकीं वाशिंगटन स्टेट की एलेसिया जेनकिंस को जब पता चला कि कंपनियां इससे लाखों रुपये कमा रही हैं, तो उन्होंने प्लाज्मा देने का इरादा बदल दिया । कैंटर बायोकनेक्ट 18 मार्च के बाद से सोशल मीडिया के जरिए कोरोना के मरीजों से संपर्क साध रही है और अमेरिका ही नहीं, जापान और यूरोप समेत कई देशों में रक्त के नमूने बेच चुकी है ।

क्लीनिकल ट्रायल्स लैबोरेटरी सर्विसेस के लिए रक्त इकट्ठा करने वाले केंद्र के निदेशक केली सैप्सफोर्ड ने कहा कि दवा, वैक्सीन या टेस्ट किट या इलाज की तकनीक ईजाद करने के पहले उसे जांच और परीक्षणों से गुजरना पड़ता है और इसके लिए वायरस के पॉजिटिव नमूनों या स्वस्थ मरीज के प्लाज्मा की जरूरत पड़ती है । दुनिया भर के विषाणु विज्ञानी, शोधकर्ता, दवा कंपनियों में इन नमूनों को पाने की छटपटाहट है, जिसे बायोटेक कंपनियां कमा रही हैं ।

आरोग्य सेतु एप पर मिला पॉजिटिव मरीज करीब होने का अलर्ट, एम्बुलेंस छोड़कर भागे चालक परिचालक

क्यों पड़ रही जरूरत
दुनिया भर के वैज्ञानिक बड़े पैमाने पर एंटीबॉडी टेस्ट तैयार करने में जुटे हैं । इससे सरकार और स्वास्थ्य एजेंसियों को अनुमान लगाने में मदद मिलती है कि उनके क्षेत्र में कितने संक्रमित होंगे और लॉकडाउन अभी कितने दिन और जरूरी होगा । मांग बढ़ने के साथ पैदा हुई किल्लत से कंपनियों की चांदी हो गई है ।

कंपनियों ने लागत की लाचारी जताई
कैंटर बायोकनेक्ट, एडवी जैसी कंपनियों ने मुनाफा कमाने से इनकार किया है । कैंटर का कहना है कि डोनर को खोजने, सैंपल की जांच, सुरक्षा और उसे लाने-ले जाने में काफी खर्च आता है । मुंबई की बायोटेक कंपनी एडवी केमिकल का कहना है कि कंपनी ब्लड सैंपल खुद नहीं बेचती, बल्कि वह दूसरी कंपनियों की जरूरतों के लिए मध्यस्थ की भूमिका निभाती है । उसने इतने महंगे दाम पर टिप्पणी से इनकार कर दिया ।

आईआईटी मद्रास में बायोटेक विशेषज्ञ प्रोफेसर आरएस वर्मा ने कहा, "यह पूरी तरह से अनैतिक, गैरकानूनी और अनुचित कारोबार है । प्लाज्मा थेरेपी को लेकर अभी कोई बात साबित भी नहीं हो सकी है और उस पर यकीन कर मुनाफा कमाना कतई सही नहीं है । भारत में भी कंपनियां कमजोर नियम-कानूनों का फायदा उठाकर ऐसा करती हैं । क्लिनिकल ट्रायल के मामले में भी ऐसा देखा गया है ।"

अहम बातें
* दिल्ली, उत्तर प्रदेश, बंगाल, महाराष्ट्र समेत कई राज्यों में प्लाज्मा थेरेपी का इस्तेमाल ।
* दिल्ली में इससे एक मरीज स्वस्थ हुआ, जबकि महाराष्ट्र के मरीज की हुई मौत ।
* आईसीएमआर ने कहा, कोरोना के उपचार में प्लाज्मा थेरेपी की अभी कोई मान्यता नहीं ।
दिल्ली : कापसहेड़ा की बिल्डिंग में रहने वाले 17 और लोगों में कोरोना की पुष्टि, अब तक 58 लोग संक्रमित
राजधानी दिल्ली के दक्षिण-पश्चिम जिले के कापसहेड़ा में कोरोना का हॉटस्पॉट बनी एक बिल्डिंग में रहने वाले 17 और लोग COVID-19 वायरस से संक्रमित पाए गए हैं । इस बिल्डिंग से अब तक कुल 58 पॉजिटिव मामले सामने आए हैंं ।

जानाकारी के अनुसार, दिल्ली के कापसहेड़ा में उपायुक्त ऑफिस के पास ठेके वली गली की एक बिल्डिंग में 17 और लोगों में COVID-19 वायरस की पुष्टि हुई है । 175 कमरों वाली इस बिल्डिंग में 19 अप्रैल को एक व्यक्ति के कोरोना पॉजिटिव पाए जाने के बाद बिल्डिंग को सील कर दिया गया था ।   

शनिवार को 41 लोग मिले थे संक्रमित

दक्षिण-पश्चिम दिल्ली के कापसहेड़ा स्थित एक इमारत में रहने वाले 41 व्यक्तियों में शनिवार को भी कोरोना वायरस से संक्रमित होने की पुष्टि हुई थी । इसके बाद जिला प्रशासन ने इमारत में रहने वाले लोगों की रविवार को फिर से जांच कराने के आदेश दिए थे ।जिला प्रशासन के अनुसार, 20 अप्रैल और 22 अप्रैल को इमारत से 175 नमूने एकत्रित किए गए थे और उन्हें नोएडा स्थित नेशनल इंस्टीट्यूट ऑफ बायोलॉजिकल्स (एनआईबी) भेजा गया था । दक्षिण-पश्चिम जिलाधिकारी राहुल सिंह ने शनिवार को एक वीडियो संदेश में कहा कि इमारत से एकत्र किए गए कुल नमूनों में से 67 व्यक्तियों की रिपोर्ट शनिवार को आई और उनमें से 41 के कोविड-19 से संक्रमित होने की पुष्टि हुई है । राहुल सिंह अपने निजी सचिव के (पिछले महीने) कोविड​​-19 से संक्रमित होने की पुष्टि के बाद सेल्फ क्वारंटाइन में चले गए थे ।

जिलाधिकारी ने कहा कि जांच 13 दिन पहले की गई थी और दिल्ली-नोएडा सीमा सील किए जाने और एनआईबी नोएडा में जांच के लिए नमूनों की अधिक संख्या के चलते रिपोर्ट आने में देरी हुई । उन्होंने कहा कि इन सभी व्यक्तियों में कोई कोविड-19 के कोई लक्षण नहीं हैं और जांच रिपोर्ट 13 दिन पुरानी है । उन्होंने कहा कि जिला प्रशासन सभी संक्रमित मामलों की वर्तमान स्थिति का पता लगाने के लिए रविवार को फिर से जांच कराएगा । सिंह ने कहा कि इस इमारत में रहने वाले व्यक्ति कॉमन टॉयलेट का इस्तेमाल कर रहे थे । इसी कारण हमने इसे सील कर दिया और उन लोगों को बाहर नहीं आने दिया । हमें उनकी जांच रिपोर्ट का इंतजार है ।

जिला मजिस्ट्रेट ने कहा कि प्रशासन ने इमारत को सील करके कोविड-19 के प्रसार को रोक दिया । दिशानिर्देशों के अनुसार किसी क्षेत्र में कम से कम तीन मामले आने पर उसे सील करना होता है

पुलिस सुरक्षा व निगरानी में चलेंगे क्वारंटाइन सेंटर
पुलिस सुरक्षा व निगरानी में क्वारंटाइन सेंटर का संचालन होगा । राज्य के बाहर से आने वाले मजदूरों को जिले के प्रखंडों में बनाए गए सेंटर में रखा जा रहा है । वहां पर दंडाधिकारी के साथ 24 घंटे पुलिस की तैनाती कर दी गई है । क्वारंटाइन किए गए मजदूरों को परिवार या बाहरी लोगों से मिलने की इजाजत नहीं होगी ।

एसएसपी ने संबंधित थानेदार व डीएसपी को निगरानी का निर्देश दिया है । क्वारंटाइन सेंटर की सुरक्षा के लिए पुलिस केन्द्र से दो-दो डीएपी जवान के अलावा थाना स्तर से होमगार्ड एवं चौकीदार की तैनाती की गई है । इसके अलावा थाने के पुलिस अफसर सेंटर की सुरक्षा की निगरानी करेंगे । सेंटर के आसपास वाले गांव के लोगों को सेंटर के पास आने की इजाजत नहीं होगी ।

क्वारंटाइन किए गए मजदूर मोबाइल पर परिवार वालों से बातचीत कर सकेंगे लेकिन मिलने की इजाजत नहीं होगी । सेंटर पर सोशल डिस्टेंसिंग का पालन अनिवार्य किया गया है । मजदूरों को मास्क या मुंह पर पतला गमछा रखना अनिवार्य किया गया है । सेंटर में जहां-तहां थूकने पर रोक लगाई गई है ।

ताड़ के पेड़ से गिरकर युवक की मौत
लोदीपुर थाना क्षेत्र के कोहड़ा पंचायत के सरमसपुर गांव के पास शनिवार शाम ताड़ पेड़ से गिरकर 30 वर्षीय युवक बुद्धा राम की मौके पर मौत हो गई । हल्ला होने पर खेत में काम कर रहे लोग दौड़े लेकिन इसके पहले ही मौत हो चुकी थी ।

सूचना पर लोदीपुर थाने की पुलिस पहुंची और शव को कब्जे में ले लिया । लोगों का कहना है कि बुद्धा राम शाम को ताड़ पेड़ पर तोता के बच्चे को उतारने चढ़ा था ।

इसी दौरान पैर फिसल गया और पेड़ से नीचे गिर गया । सूचना पर परिवार वाले भी दौड़कर मौके पर पहुंचे । लोगों का कहना है कि बुद्धा राम के साथ तोता का बच्चा पकड़ने गए लोग घटना के बाद भाग गए ।
