
कोरोना संक्रमित मरीजों की संख्या बढ़ना चिंताजनक
अखिल भारतीय विद्यार्थी परिषद नगर इकाई के द्वारा विश्वनाथ नगर व उसके आस पास के मोहल्ले में छोटी-छोटी दुकानों, ट्रांसपोर्ट में काम कर रहे 40 दैनिक मजदूरों के बीच राहत सामग्री का वितरण किया गया । इसका नेतृत्व प्रदेश कार्यकारणी सदस्य आजाद कुमार ने किया । अजीत चौधरी ने कहा कि दैनिक मजदूरी कर जीवन यापन करने वालों पर लॉकडाउन का काफी गहरा प्रभाव पड़ा है । ये सभी कोरोना से कम अपने निजी जीवन से काफी चिंतित हैं । प्रदेश कार्यकारणी सदस्य सोनू सरकार ने कहा कि देश मे लगातार कोरोना संक्रमित मरीजों की संख्या बढ़ रही है जो कि चिंताजनक है । जीडी कॉलेज छात्र संघ अध्यक्ष पुरषोत्तम कुमार ने कहा कि एबीवीपी के कार्यकर्ताओं का यह संस्कार है कि वह राष्ट्र पर आए संकट के समय जाति धर्म ऊंच-नीच अमीर गरीब की भावना से ऊपर उठकर राष्ट्र सेवा में अपना योगदान देता है ।
