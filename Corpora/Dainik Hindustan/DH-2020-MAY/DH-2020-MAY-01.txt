
उत्तर बिहार के मधुबनी जिले में कोरोना पॉजिटिव के 13 नए मरीज मिले
मधुबनी में शुक्रवार को 13 नए कोरोना वायरस के संक्रमित मिले हैं । इससे पहले 27 अप्रैल को भी पांच कोरोना संक्रमित मरीज मिले थे । कुल मिलाकर जिले में अब कोरोना संक्रमितों की संख्या 18 हो गयी है । डीएम डॉ. नीलेश रामचंद्र देवरे ने इसकी पुष्टि करते हुए कहा कि जहां-जहां भी कोरोनावायरस संक्रमित मरीज मिले हैं उन इलाकों को कंटेनमेंट जोन में शामिल किया जाएगा ।
डीएम ने कहा कि नरार कलुआही प्रखंड के एक गांव की 65 साल की जो महिला कोरोना पॉजिटिव हुई थी उनके घर में दो और लोग कोरोना पॉजिटिव पाए गए हैं । इनमें 15 साल का लड़का और 2 वर्ष की एक बच्ची शामिल है । जयनगर प्रखंड के तीन लोग पॉजिटिव मिले हैं । एक 15 साल का लड़का सहित तीन लोग हैं । वहीं राजनगर प्रखंड का एक 17 और 18 वर्ष का लड़का जो लखनऊ से आया था दोनों पॉजिटिव पाए गया है । वहीं 39 वर्ष के पुरुष जो पटना से आए थे संक्रमित पाए गए हैं । राजनगर से कुल चार लोग संक्रमित हैं ।  झंझारपुर प्रखंड से कुल चार लोग संक्रमित हैं । इसमें 54 वर्ष के पुरुष जो कोलकाता से आए थे संक्रमित मिले हैं । 20 साल का एक युवक भी पॉजिटिव पाए गए हैं । झंझारपुर के दो और व्यक्ति भी पॉजिटिव पाए गए हैं । डीएम ने कहा कि इससे पहले पांच व्यक्ति कोरोना पॉजिटिव पाए गए थे । कुल मिलाकर जिले में अब 18 कोरोना वायरस संक्रमित मरीज मिले हैं । उन्होंने कहा कि हर जगह पर कंटेनमेंट जोन बनाकर वहां तमाम एहतियात  बरते जा रहे हैं । उन्होंने जिले वासियों से अनुरोध किया है कि वह अपने-अपने घरों में रहें और सुरक्षित रहें ।

कोरोना संक्रमितों की संख्या बढ़ने से दहशत में देवबंद

कोरोना संक्रमण के चलते नगर को चारो तरफ से सील करने के कारण लोग अपने-अपने घरों में कैद है और बाजारो में सन्नाटा पसरा है । जबकि प्रशासन क्षेत्र में बढ रहे संक्रमित रोगियो की संख्या को देखते हुए हॉट स्पाट क्षेत्र में ड्रोन से निगरानी रखने के साथ ही आरएएफ के जवान तैनात कर दिए हैं ।

शुक्रवार को भी लॉकडाउन के कारण देवबंद के बाजार पूरी तरह बंद रहे ओर प्रशासन के साथ-साथ आरएएफ के जवान भी गस्त करते नजर आए । सम्पूर्ण नगर सील होने के बाद से नगर की सभी दुकानों एवं मेडिकल स्टोर भी बंद होने से लोगो को जरूरत की दवाईयों के लिए इधर-उधर भटकना पड़ रहा है । इतना ही नही बैंक और एटीएम मे ताला लगने से अब लोगो को जरूरी सामान खरीदने के लिए पैसो की भी किल्लत झेलनी पड रही है ।

हालांकि प्रशासन ने कुछ लोगों को खाद्य सामग्री, मेडिकल और केश निकासी कराने के लिए पास निर्गत जरूर किए है । लेकिन यह नाकाफी साबित हो रहे है । जिससे नगरवासियों को भारी परेशानी का सामना करना पड़ रहा है । क्षेत्र के लोगों ने प्रशासन से बैंक, एटीएम और मेडिकल स्टोर की व्यवस्था सुचारू करने की मांग की ।

गोरखपुर-बस्‍ती मंडल में बने दो नए हॉटस्‍पॉट, सिद्धार्थनगर में दो, देवरिया में एक कोरोना पॉजिटिव मिला
यह भी पढ़ें: लॉकडाउन में बीमार दादा को इलाज के लिए ठेले पर लेकर निकलीं पोतियां, पुलिस ने मदद की बजाए वापस लौटाया 

सिद्धार्थनगर में मिले दो कोरोना पॉजिटिव में  एक मुंबई, दूसरा कानपुर से आया है । दोनों को प्रशासन ने स्कूलों में क्‍वारंटीन कर दिया है । बलजीत (उम्र 24 वर्ष) कानपुर से चार दिन पहले आया है । उसे गंगा पब्लिक स्कूल धेन्सा नौगढ़ में क्वारंटीन में रखा गया था । दूसरा युवक हामिद (उम्र 20 वर्ष) आठ दिन पहले मुंबई से आया है । उसे बांसी में महामाया पॉलिटेक्निक कालेज में क्‍वारंटीन सेंटर में रखा गया था । स्वास्थ्य विभाग की टीम ने इनका सैम्पल लेकर जांच के लिए भेजा था । सीएमओ डॉ. सीमा राय ने बताया कि दोनों युवकों की जांच हुई है । दोनों कोरोना पॉजिटिव मिले हैं ।

बस्‍ती के हर्रैया में क्वारन्टीन किया गया संतकबीरनगर का युवक कोरोना पॉजिटिव मिला है । वह 22 अप्रैल को मुंबई से लौट रहा था कि उसे हर्रैया में रोक लिया गया था । प्रशासन ने सावित्री देवी स्मारक इंटर कॉलेज हर्रैया में कवारन्टीन कर दिया था । 28 अप्रैल को स्वास्थ्य विभाग की टीम ने उसके थ्रोट स्वाब को लेकर जांच के लिए बीआरडी मेडिकल कॉलेज गोरखपुर भेजा था । गुरुवार देर रात मिली रिपोर्ट में सरबजीत (20) पुत्र जगराम निवासी ककरहवा थाना दुधारा विकास खंड सेमरियावां जनपद संतकबीरनगर कोरोना पॉजिटिव पाया गया । बस्ती जिला प्रशासन उसे एल वन हॉस्पिटल सीएचसी मुंडेरवा भेजने की कार्रवाई कर रहा है ।

बस्ती जिले में इसी के साथ मौजूदा समय कुल कोरोना पॉजिटिव मरीजों की संख्या 10 हो गई है । पूर्व में कुल 23 में से एक की मौत और 13 मरीज ठीक होकर डिस्चार्ज हो चुके हैं । शेष नौ मरीजों का इलाज सीएचसी मुंडेरवा में चल रहा है । देवरिया में कोरोना पॉजिटिव मिला शख्‍स एक दिन पहले ही मुंबई से लौटा था । गुरुवार की रात मेडिकल कॉलेज से उसकी रिपोर्ट आते ही जिले में हड़कंप मच गया ।

रामपुर कारखाना थाना क्षेत्र के विशुनपुरकला गांव का रहने वाला हनीफ मंसूरी(45)  बुधवार को तरकुलवा क्षेत्र के फरेंदहा गांव के रहने वाले एक रिश्तेदार के साथ एंबुलेंस से मुम्बई से लौटा था । उसके साथ कुल चार लोग थे । इसकी जानकारी मिलने पर स्वास्थ्य विभाग की टीम ने सभी को एंबुलेंस से जिला अस्पताल लाकर आइसोलेशन वार्ड में भर्ती करते हुए कोरोना जांच के लिए सैंपल बीआरडी मेडिकल कॉलेज भेज दिया । गुरुवार की रात इनमें से हनीफ की जांच रिपोर्ट पाजिटिव आ गई, जबकि अन्य तीनों की निगेटिव है । 

यह भी पढ़ें: गेंद फेंककर नारियल तोड़ने वाले 'यार्कर' को क्रिकेटर आरपीसिंह का बुलावा

डीएम अमित किशोर ने इसकी पुष्टि की । उन्होंने बताया कि चार लोग मुम्बई से एक एंबुलेंस से देवरिया आए थे । प्रधान की सूचना पर सभी को जिला अस्पताल लाकर आइसोलेशन वार्ड में भर्ती करते हुए सैंपल जांच को भेजा गया था, जिसमें से एक  की रिपोर्ट पांजिटिव आई है । शुनपुरकला गांव को सील करते हुए जरूरी एहतियाती कदम उठाए जा रहे हैं ।
