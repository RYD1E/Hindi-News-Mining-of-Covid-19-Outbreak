लॉकडाउन: नोएडा में पुलिस ने शुरू की सख्ती, शहर में 200 जगह लगे बैरियर
लॉकडाउन के दूसरे चरण के तहत सोमवार से जनपद गौतमबुद्ध नगर पुलिस ने जिले के 200 जगहों पर अवरोधक लगाकर सख्त जांच शुरू कर दी गई है । पुलिस ने पूर्व में जारी किए गए कई पासों को अमान्य घोषित किया है । पुलिस कमिश्नर आलोक सिंह ने बताया कि बंद के नियमों के तहत आज से जनपद गौतमबुद्ध नगर पुलिस ने सख्ती से जांच शुरू कर दी है । उन्होंने बताया कि जनपद के 200 स्थानों पर बैरियर लगाकर पुलिस जांच कर रही है ।

उन्होंने बताया कि बंद की अवधि बढ़ाए जाने के बाद से जनपद गौतम बुद्ध नगर में 20 अप्रैल से संपूर्ण बंद जारी है । यहां पर पहले की तरह से ही सभी कल कारखाने एवं दुकानें बंद हैं । आवश्यक वस्तु बनाने वाली कंपनियों को छोड़कर, किसी भी फैक्ट्री को चलाने तथा बाजार को खोलने की अनुमति नहीं दी गई है । यहां पर 30 जगहों को संक्रमण से अधिक प्रभावित क्षेत्रों के रूप में चिह्नित किया गया है ।

बेवजह सड़कों पर घूम रहे लोग

सिंह ने बताया कि बंद के नियमों का उल्लंघन करने पर कई लोगों के खिलाफ मुकदमा दर्ज किया गया है । उन्होंने बताया कि जांच के दौरान यह बात संज्ञान में आई है कि काफी लोग बेवजह लॉकडाउन का पास बनवा कर सड़कों पर घूम रहे हैं । उन पासों को भी निरस्त किया जा रहा है । उन्होंने यहां की जनता से अपील की है कि वे लॉकडाउन का अक्षरश: पालन करें तथा जिला प्रशासन व पुलिस का सहयोग करें ।

पुलिस बेच रही अवैध शराब

वहीं कोविड-19 के चलते लागू बंद की वजह से जनपद गौतमबुद्ध नगर में शराब की बिक्री बंद है । इसका फायदा उठाकर यहां के थानों में तैनात कुछ कोतवाल एवं पुलिसकर्मी अवैध रूप से पकड़ी गई शराब को थाने के माल खाने से निकालकर बेच रहे हैं । बताया जा रहा है कि ट्रकों के हिसाब से पकड़ी गई अवैध शराब पुलिस के माल खानों से गायब हो चुकी है । पुलिस के आला अधिकारी भी इस बात से अनभिज्ञ नहीं है, लेकिन पुलिस की छवि खराब ना हो इसलिए वे लोग इस मामले को दबाने में जुटे हैं ।

पुलिस सूत्रों से मिली जानकारी के अनुसार जनपद गौतमबुद्ध नगर की पुलिस ने हरियाणा से बिहार प्रांत में बेचने के लिए ले जाई जा रही लाखों पेटी तस्करी की शराब बरामद की । इसी बीच कोविड-19 की वजह से बंद लागू हो गया तथा जनपद में शराब बंदी लागू हो गई । इस बात का फायदा उठाकर कुछ कोतवालों ने साठगांठ कर थानों के माल खाने में पकड़ कर रखी गई शराब बेचना शुरू कर दी ।

300 की सरकार एक हजार में बिक रही

बताया जाता है कि 300 रुपए कीमत की शराब की बोतल एक हजार रुपये में बिक रही है । सूत्रों का दावा है कि कई थाना प्रभारी एवं थानों के हेड मोहर्रिर माल खाने में रखी शराब बेचकर मोटी कमाई कर रहे हैं । सूत्रों का यह भी दावा है कि हाल ही में एक सिपाही अवैध रूप से शराब बेचते हुए पकड़ा गया था लेकिन पुलिस अधिकारियों ने पुलिस की छवि खराब ना हो इसलिए मामले को रफा-दफा कर दिया । 
कोरोना के खिलाफ जंग में आगे आए करण जौहर, पीएम केयर्स फंड समेत इन संस्थाओं में दिया दान
बॉलीवुड के जाने-माने फिल्मकार करण जौहर ने कोरोना के खिलाफ लड़ाई में डोनेशन देने का फैसला किया है । कोरोना ने भारत समेत पूरी दुनिया को मुश्किल में डाल रखा है और आपदा की घड़ी में सभी अपने-अपने स्तर से जरूरतमंदों को हरसंभव मदद देने की कोशिश में लगे हैं । बी-टाउन इंडस्ट्री के सेलेब्रीटिज भी डोनेशन दे रहे हैं । अब करण जौहर भी लोगों की मदद के लिये आगे आये हैं । करण और उनकी कंपनी धमार् प्रोडक्शंस ने दान देने का एलान किया है ।

धर्मा प्रोडक्शंस  की तरफ से बयान जारी कर कहा गया है कि, “लॉकडाउन की अवधि बढ़ने की वजह से ये वक्त कठिन होता जा रहा है, विशेष रूप से उन श्रमिकों और तकनीशियनों के लिए जो अपनी आजीविका के लिए दैनिक मजदूरी पर भरोसा करते हैं, वे ऐसी स्थिति में हैं कि उन्हें पता ही नहीं कि उनका अगला निवाला कहां से आएगा ।”


बहन ने नहीं बनाया अच्छा खाना तो कार्तिक आर्यन ने बाल पकड़कर बहन को ऐसे घुमाया, वीडियो हो गया वायरल

कुणाल वर्मा ने पूजा बनर्जी के साथ शुरू की मैरिड लाइफ, शादी के लिए जमा पैसे जरूरतमंदों को करेंगे दान

धर्मा प्रोडक्शंस के माध्यम से पीएम केयर्स फंड, महाराष्ट्र मुख्यमंत्री राहत कोष,'गिव इंडिया फंड रेजर्स','गूंज','जोमैटो इंडिया फीडिंग','इंटरनेशनल एसोसिएशन फॉर ह्यमून वैल्यूज'और'प्रोड्यूसर्स गिल्ड ऑफ इंडिया की मदद का एलान किया गया है ।
