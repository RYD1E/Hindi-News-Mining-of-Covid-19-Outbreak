कोरोनो: कनार्टक में मकान मालिक ने किया 21 दुकानों और 12 मकानों का किराया माफ
कनार्टक में बंटवाल के पानेमैंगलोर में कोरोना वायरस (कोविड-19) महामारी के प्रसार के दौरान एक मकान मालिक ने अपने आस-पास के लोगों के प्रति प्रेम और संवेदना की मिसाल पेश करते 21 दुकानों और 12 मकानों का एक महीने का किराया माफ कर दिया है । बी. एच. कॉम्प्लेक्स के मालिक मोहम्मद हसन ने अपने वाणज्यिक परिसर की 21 दुकानों और 12 मकानों का किराया माफ कर दिया है । लॉकडाउन के कारण लोग बेरोजगार और जीवन यापन के लिए संघर्ष कर रहे हैं । ऐसे में श्री हसन के इस कदम से उन्हें बहुत राहत मिली है ।

बारिमारू निवासी हसन पहले विदेश में काम करते थे । बाद में वह पानेमेंगलोर में बस गए । उन्होंने मकानों और वाणिज्यिक परिसर का निमार्ण किया और उन्हें किराए पर दे रखा है जिनसे मिली आमदनी से वह जीवन यापन करते हैं । इन मकानों में मध्यम वर्ग और विभिन्न धर्मो के लोग रह रहे हैं । उन्होंने कहा, “यदि लॉकडाउन जारी रहता है, तो मैं एक और महीने का किराया भी माफ करने की योजना बना रहा हूं ।”उन्होंने सवाल किया, “जब हमारे पड़ोसी भूखे हैं तो हम अपना पेट कैसे भर सकते हैं?”

बता दें कि कोरोना वायरस के चलते लॉकडाउन के बीच सरकार ने पहले ही कहा है कि मकानमालिक किरायदारों का किराया फिलहाल के लिए माफ कर दें और किसी को इस दौरान घर छोड़ने के लिए भी मजबूर न करें ।
कोरोना वायरस पर टेम्परेचर का कितना पड़ता है असर, जानने के लिए शुरू हुए शोध 
तापमान का कोरोना वायरस पर असर पड़ता है या नहीं, इसे लेकर शोध किए जा रहे हैं । वैज्ञानिक अभी किसी सटीक निष्कर्ष पर नहीं पहुंचे हैं पर इलाहाबाद विश्वविद्यालय के शारीरिक शिक्षा विभाग के अध्यक्ष प्रो. डीसी लाल ने कोरोना से दुनियभार में अब तक हुई मौतों पर किए गए अध्ययन के बाद दावा किया है कि जिन देशों का तापमान कम होता है वहां गर्म देशों की तुलना में ज्यादा मौतें हुई हैं ।

प्रो. लाल ने मार्च के अंत से ही इस पर अध्ययन शुरू कर दिया था । बताया कि दुनिया के कुल 195 देशों में से 82 ऐसे हैं, जहां का औसत वार्षिक तापमान 20 डिग्री सेल्सियस कम रहता है तो भारत सहित 113 देशों में औसत वार्षिक तापमान 20 डिग्री सेल्सियस से ज्यादा रहता है । डॉ. लाल का दावा है कि पांच अप्रैल को सर्द देशों में कोरोना से 95 प्रतिशत मौतें हुईं थीं तो वहीं गर्म देशों में सिर्फ तीन प्रतिशत मौतें हुईं थी । जबकि 21 अप्रैल को सर्द देशों में 95 प्रतिशत तो गर्म देशों में पांच प्रतिशत मौतें हुईं थी ।

डॉ. लाल ने विश्व के पांच सर्द देशों (अमेरिका, इटली, स्पेन, फ्रांस और यूके) तथा पांच गर्म देशों (ब्राजील, मैक्सीको, भारत, इंडोनेशिया और इक्वाडोर) में हुई मौतों पर भी अध्ययन किया है । उनका दावा है कि पांच शीर्ष सर्द देशों में 71 प्रतिशत तो पांच शीर्ष गर्म देशों में 2.7 प्रतिशत मौतें हुईं हैं । बकौल डॉ. लाल कोरोना प्रभावित अफ्रीकी महाद्वीप के गर्म देशों में 1100 मौतें हुईं है वहीं यूरोप महाद्वीप के कोरोना प्रभावित सर्द देशों में एक लाख से अधिक मौतें हुईं हैं ।
डॉ. लाल कहते हैं कि मैक्सीको और अमेरिका, वियतनमान और चीन के आधार पर किए गए अध्ययन में भी यह बात सामने आई है कि सर्द देशों में मौतें गर्म देशों की तुलना में ज्यादा हैं । बकौल डॉ. लाल इटली में ही उत्तरी इटली जो सर्द है, वहां ज्यादा तो अपेक्षाकृत गर्म दक्षिणी इटली में कम मौतें हुईं । इसी प्रकार उत्तरी अमेरिका में ज्यादा तो दक्षिणी अमेरिका में मौतों की संख्या कम है ।

तापमान का पड़ता है असर
इविवि सेंटर ऑफ एटमॉस्फिरिक एण्ड ओशियन स्टडीज के कोआर्डिनेटर प्रो. सुनीत द्विवेदी कहते हैं कि कोविड-19 पर तापमान का कितना असर है, इस बारे में अभी स्पष्ट तौर पर कुछ कहना तो उचित नहीं होगा पर पुराने कोरोना वायरस पर हुए अध्ययन में यह पाया गया था कि चार डिग्री सेल्सियस से अधिक तापमान और आर्द्रता ज्यादा हो तो वायरस के फैलने की संभावना कम रहती है । लेकिन कोविड-19 का वायरस पुराने वायरस से अलग और ज्यादा खतरनाक है इसलिए इस पर तापमान के पड़ने वाले प्रभाव के बारे में कुछ स्पष्ट तौर पर कहना अभी उचित नहीं होगा । हां, चीन और इटली के पांच-पांच बड़े स्थानों को लेकर तापमान, आद्रता, हवा की रफ्तार पर हुए एक अध्ययन में पाया गया है कि तापमान का असर पड़ता है, कितना पड़ता है यह अभी स्पष्ट तौर पर नहीं कहा जा सकता है । तापमान ज्यादा होने से वायरस के मालीक्यूल से होने वाले प्रभाव की अवधि कम हो जाती है ।
बहराइच में 8 मरीज कोरोना पॉजिटिव, प्रशासन में हड़कंप
उत्तर प्रदेश के बहराइच जिले में कोरोना ने दस्तक दे दी है । संदिग्ध कोरोना मरीजों की जांच के लिए भेजे गए सैंपल में आठ लोगों में कोविड 19 से पीड़ित पाए गए हैं । सीएमओ डॉ. सुरेश सिंह ने आठ लोगों में कोरोना पॉजिटिव होने की गुरुवार को तड़के पुष्टि की मेडिकल कालेज ने की है । रिपोर्ट पॉजिटिव आने के बाद अफसरों ने मैराथन बैठक शुरू की है  । 

सीएसएस डॉ.डीके सिंह ने बताया कि लखनऊ के डॉ. राम मनोहर लोहिया इंस्टीट्यूट ऑफ मेडिकल साइंस से आई जांच रिपोर्ट में 8 लोग कोरोना पॉजिटिव मिले हैं । इनमें से छह जिला हॉस्पिटल में भर्ती हैं  जबकि शहर की एक महिला होम क्वारंटाइन है । एक नेपाली रुपईडीहा के पास शेल्टर होम में है । 

सीएमएस ने बताया कि नगर निवासी एक महिला गाजियाबाद ऑपरेशन कराने गई थी । उनका रैपिड टेस्ट निगेटिव आई थी । उन्हें होम क्वारंटाइन किया गया था । बाद में उनका सैम्पल लेकर जांच के लिए भेजा गया है, जिसमें रिपोर्ट पॉजिटिव आई है ।

रुपईडीहा के पास बने शेल्टर होम में तीन नेपाली लोगों का सैंपल जांच के लिए भेजा गया था । इनमें से एक पॉजिटिव आया है । सीएमएस ने बताया कि जिनकी रिपोर्ट पॉजिटिव आई है, उन सभी को एल वन फैसिलिटी उपलब्ध कराई जाएगी । पॉजिटिव मरीजों के परिवार वालों की भी जांच कराई जाएगी ।

एक साथ आठ लोगों में कोरोना की पुष्टि होने के बाद से प्रशासन में हड़कंप मच गया है । गैर जिले से आने वालों की जांच पर ज्यादा फोकस किया जा रहा है ।
