कोरोना वायरस : आगरा में एक दिन में रिकॉर्ड 45 कोरोना संक्रमित मिले, यूपी में सबसे ज्यादा मरीज इसी शहर से 
आगरा में कोरोना संक्रमण की रफ्तार थमने का नाम नहीं ले रही । शनिवार को रिकॉर्ड 45 कोरोना संक्रमित मिले । अब यहां संक्रमितों की संख्या बढ़कर 241 पर पहुंच गई । यह यूपी के किसी भी एक शहर में संक्रमितों की सर्वाधिक संख्या है । नए संक्रमितों में 27 का ताल्लुक अस्पतालों से है, जबकि जमातियों के संपर्क में आने वाले पांच और लोग संक्रमित मिले हैं ।

केजीएमयू लखनऊ द्वारा देर रात जारी की रिपोर्ट से आगरा में हड़कंप मच गया । 45 कोरोना पॉजिटिव मिलने के साथ ही संक्रमितों की संख्या 241 पहुंची । इससे पहले 12 अप्रैल को एक साथ 43 संक्रमित मिले थे । नए संक्रमित मरीजों की हिस्ट्री की देखें तो इनमें से 21 पारस हॉस्पिटल से, तीन नामनेर के एसआर हॉस्पिटल से और तीन स्वास्थ्य कर्मी हैं । पांच जमाती और छह अन्य संक्रमितों के संपर्क में आने वाले मरीज हैं । विभाग के मुताबिक, संक्रमित जमातियों की संख्या 79 हो चुकी है । वहीं, शनिवार तक 20 संक्रमित ठीक हो चुके थे ।

कोरोना पीड़ित जमाती की मौत

शनिवार को एसएनएमसी में दिल्ली के कोरोना संक्रमित जमाती की मौत हो गई । तबलीगी जमात से जुड़े 65 वर्षीय जाफराबाद नई दिल्ली निवासी अल्लाह नूर को पुलिस ने 7 अप्रैल को एसएन मेडिकल कॉलेज में भर्ती कराया था । इलाज कर रही टीम का कहना है कि ह्रदय गति रुकने से मौत हुई है । चिकित्सकों ने बताया कि संक्रमित मरीज पहले से उच्च रक्तचाव और ह्रदय रोग से पीड़ित थे ।

272 लोग किए क्वारंटाइन

हालात गंभीर होते देखकर शनिवार को प्रशासन ने कड़े कदम उठाए और जिले में 272 लोगों को होम क्वारंटाइन कर दिया । महानगर में 266 और ग्रामीण क्षेत्र में छह लोग होम क्वांरटाइन किए गए । देहात में 5193 और शहर में 6217 लोगों को क्वारंटाइन किया जा चुका है । साथ ही जनपद में शनिवार को 68 लोगों को मेडिकल क्वारंटाइन कराया गया । स्थिति को देखकर जिला प्रशासन ने पांच और क्वारंटाइन सेंटर बढ़ा दिए हैं ।
स्पेन में कोविड-19 से होने वाली मौतों में आई कमी, अब तक 20 हजार से ज्यादा ने गंवाई जान; कुल मरीज 195,944
स्पेन में पिछले 24 घंटे में कोरोना वायरस से 410 व्यक्तियों की मौत हुई । स्वास्थ्य अधिकारियों ने रविवार (19 अप्रैल) को कहा कि यह मृतक संख्या 22 मार्च से सबसे कम दैनिक मृतक संख्या है । इससे इस देश में कोविड-19 से होने वाली मौतों की कुल संख्या बढ़कर 20,453 हो गई है । 

स्पेन में 4,218 नए मामले सामने आए, जिससे संक्रमण के मामले बढ़कर 195,944 हो गए । यह संख्या अमेरिका के बाद दूसरे नम्बर पर है । शीर्ष स्वास्थ्य अधिकारी फर्नांडो सिमोन ने कहा कि नवीनतम आंकड़ा स्पेन को उम्मीद देता है । उन्होंने कहा कि इससे पता चलता है कि ''संक्रमण की दर" में कमी आई है और हम सही रास्ते पर हैं ।

स्पेन के प्रधानमंत्री पेड्रो सांचेज ने शनिवार (18 अप्रैल) को घोषणा की कि वह आपातकाल को दो सप्ताह बढ़ाने का प्रयास करेंगे जो अगले सप्ताह समाप्त होनी है । उन्होंने हालांकि यह भी कहा कि सरकार 27 अप्रैल से बच्चों को घर से निकलने की अनुमति देना शुरू करेगी ।

यह भी पढ़ें- चीन के वुहान लैब में एक इंटर्न से गलती से लीक हो गया था कोरोना वायरस, रिपोर्ट में दावा

पूरी दुनिया में 1 लाख 62 हजार से ज्यादा मौत
दुनियाभर में 23.5 लाख से अधिक लोग कोरोना वायरस से अब तक संक्रमित हुए हैं, जबकि 1,62,032 लोगों की मौत हो चुकी है । रविवार (19 अप्रैल) को रात करीब 8:45 बजे जॉन्स हॉपकिन्स यूनिवर्सिटी द्वारा संकलित आंकड़े के अनुसार यह जानकारी सामने आई है । चीन में गत वर्ष दिसम्बर में पहली बार इस वायरस से संक्रमण का मामला सामने आया था । तब से इस वायरस से 193 देशों और क्षेत्रों में 23,55,676 से अधिक मामले सामने आए हैं । इन मामलों में से कम से कम 6,04,615 के बारे में माना जाता है कि वे अब पूरी तरह से ठीक हो गए हैं ।

यूरोप में कोविड-19 के 11 लाख से ज्यादा मामले
यूरोप में अभी तक 1,01,493 मौतें हुई हैं और संक्रमण के 1,153,148 मामले सामने आए हैं । अमेरिका और कनाडा को मिला कर 7,68,670 मामले सामने आ चुके हैं और 40,619 लोगों की मौतें हुई हैं । एशिया में 162,256 मामले और 6,951 मौतें, पश्चिम एशिया में 122,819 मामले और 5,559 मौतें, लातिन अमेरिका और कैरिबियाई देशों में 98,202 मामले और 4,915 मौतें, अफ्रीका में 21,165 मामले और 1,058 मौतें और ओशिआपस में 7,879 मामले सामने आए हैं और 90 लोगों की मौतें हुई हैं ।

