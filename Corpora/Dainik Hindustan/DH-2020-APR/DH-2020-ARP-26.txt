यूपी कोरोना अपडेट्स : 172 नए केस आए सामने, 1793 पहुंचा आंकड़ा
उत्तर प्रदेश में शनिवार को मुरादाबाद में एक और कोरोना संक्रमित मरीज की मौत हो गई । इस तरह अब तक मुरादाबाद में छह और प्रदेश भर में 27 लोगों की मौत हो चुकी है । 172 नए मरीज सामने आए हैं । इनमें अकेले सहारनपुर के 37 हैं । इसके बाद सबसे ज्यादा मरीज 25 आगरा और 24 कानपुर में पाए गए हैं । इस तरह प्रदेश में अब तक कोरोना संक्रमित मरीजों की संख्या 1793 तक पहुंच गई है । इसमें 1040 तबलीगी जमात के हैं । प्रदेश में कोरोना से प्रभावित 57 जिले हैं । 261 मरीज अब तक ठीक होकर घर वापस जा चुके हैं ।

कोरोना से सबसे ज्यादा आठ मौतें आगरा में हुई हैं । मुरादाबाद में छह और मेरठ  में चार मौतें हुई हैं । कानपुर में तीन लोगों की मौत हुई है । लखनऊ, वाराणसी, बस्ती, बुलंदशहर, फिरोजाबाद और अलीगढ़ में एक-एक मौत हुई है । बीते 24 घंटों में आगरा में 25, लखनऊ में 19, गाजियाबाद में एक, नोएडा में एक, कानपुर में 24, मुरादाबाद में दो, मेरठ में तीन, बुलंदशहर में 11,  फिरोजाबाद में आठ, सहारनपुर में 37, सीतापुर में तीन, प्रयागराज में तीन, मथुरा में एक, रामपुर में चार, मुजफ्फरनगर में पांच, अमरोहा में दो,संभल में चार, संतकबीर नगर में 19, सुलतानपुर में एक, अलीगढ़ में तीन और श्रावस्ती में एक के साथ 177 मरीज कोरोना संक्रमित पाए गए हैं ।

इस तरह अब तक 1793 लोग संक्रमण की चपेट में आ चुके हैं । इनमें आगरा में 371, लखनऊ में 193, गाजियाबाद में 53, नोएडा में 113, लखीमपुर-खीरी में चार, कानपुर नगर में 149, पीलीभीत में दो, मुरादाबाद में 101, वाराणसी में 26, शामली में 27, जौनपुर में पांच, बागपत में 15, मेरठ में 89, बरेली में छह, बुलंदशहर में 38, बस्ती में 23, हापुड़ में 18, गाजीपुर में छह, आजमगढ़ में आठ, फिरोजाबाद में 83, हरदोई में दो, प्रतापगढ़ में छह, सहारनपुर में 160, शाहजहांपुर में एक, बांदा में तीन, महाराजगंज में छह, हाथरस में चार, मिर्जापुर में तीन, रायबरेली में 43, औरैया में 10, बाराबंकी में एक, कौशाम्बी में दो, बिजनौर में 29, सीतापुर में 20, प्रयागराज में चार, मथुरा में नौ, बदायूं में 13, रामपुर में 20, मुजफ्फरनगर में 17, अमरोहा में 25, भदोही में एक, कासगंज में तीन, इटावा में दो, संभल में 12,उन्नाव में एक, कन्नौज में सात, संतकबीरनगर में 21, मैनपुरी में पांच, गोंडा में एक, मऊ में एक, एटा में तीन, सुलतानपुर में तीन, अलीगढ़ में 11, श्रावस्ती में चार, बहराइच में आठ, बलरामपुर में एक और अयोध्या में एक  मरीज संक्रमित पाए जा चुके हैं ।

261 मरीज हुए ठीक
शुक्रवार को 35 मरीज डिस्चार्ज हुए थे । अब तक 1793 मरीजों में से 261 ठीक होकर घर वापस चले गए हैं । इनमें आगरा के 18, लखनऊ  के 29, गाजियाबाद के 16, नोएडा के 59, लखीमपुर के चार, कानपुर के सात, पीलीभीत के दो, मुरादाबाद का एक, वाराणसी के छह, शामली के 15, जौनपुर के चार, बागपत का एक, मेरठ के 36, बरेली के छह, बुलंदशहर के दो, गाजीपुर के पांच, आजमगढ़ के तीन, फिरोजाबाद के तीन, हरदोई के दो, प्रतापगढ़ के छह, सहारनपुर के नौ, शाहजहांपुर का एक, महाराजगंज के छह,हाथरस के चार, बाराबंकी का एक, कौशाम्बी के दो, सीतापुर के आठ, रामपुर के चार, और प्रयागराज का एक मरीज है ।
मुंबई में कोरोना वायरस को काबू करने में झुग्गी-बस्तियां बड़ी चुनौती, धारावी में 10 लाख से अधिक आबादी
मुंबई में कोरोना वायरस संक्रमण को रोकने के प्रयासों के लिए शहर की झुग्गी-बस्तियां बड़ी चुनौती पेश कर रही हैं, जिनमें एक करोड़ 20 लाख की कुल आबादी वाले शहर की आधी से अधिक जनसंख्या बेहद छोटी जगहों एवं अस्वच्छ परिस्थितियों में रहती है । 'सपनों की नगरी' कहे जाने वाले इस शहर में जहां एक ओर बड़ी संख्या में अरबपति रहते हैं, वहीं, दूसरी ओर यहीं एशिया की सबसे बड़ी झुग्गी-बस्ती धारावी भी है, जो कोरोना वायरस संक्रमण से बुरी तरह प्रभावित है । धारावी करीब 2.4 वर्ग किलोमीटर क्षेत्र में फैला है, लेकिन इतने से क्षेत्र में 10 लाख से अधिक लोग रहते हैं ।

टाटा समूह के मानद अध्यक्ष रतन टाटा ने इस सप्ताह की शुरुआत में एक संगोष्ठी के दौरान डेवलपरों और वास्तुकारों द्वारा शहर में मौजूद झुग्गी-झोपड़ियों के साथ 'अवशेष' की तरह सलूक करने पर नाराजगी जाहिर की थी । उन्होंने कोरोना वायरस महामारी के तेजी से फैलने की एक बड़ी वजह इन झुग्गी-बस्तियों को भी बताया था ।

महाराष्ट्र में कोरोना मरीजों की संख्या 8000 के पार, आज 440 नए केस

उन्होंने कहा था, ''सस्ते आवास और झुग्गियों का उन्मूलन आश्चर्यजनक रूप से दो परस्पर विरोधी मुद्दे हैं । हम लोगों को अनुपयुक्त हालात में रहने के लिए भेजकर झुग्गियों को हटाना चाहते हैं । इन लोगों को जहां रहने की जगह दी जाती है, वह भी शहर से 20-30 मील दूर होती हैं और अपने स्थान से उखाड़ दिए गए उन लोगों के पास कोई काम भी नहीं होता है ।" उन्होंने कहा था कि लोग महंगे आवास वहां बनाते हैं, जहां कभी झुग्गियां होती थीं । 

इस महानगर में कोरोना वायरस संक्रमण के 5,194 मामले सामने आ चुके हैं जिनमें से 204 लोगों की मौत हो गई है । धारावी में रविवार को 34 नए पॉजिटिव मामले सामने आए हैं । आज कोई नई मौत दर्ज नहीं की गई । पॉजिटिव रोगियों की कुल संख्या 275 और मरने वालों की संख्या 14 है ।

कोरोना से डरे बिना काम कर रहे आसिफ खान जैसे मजदूर,ताकि मिलती रहे बिजली

महाराष्ट्र सरकार कोरोना वायरस संक्रमण को काबू करने के लिए लोगों से घरों में रहने की अपील कर रही है, लेकिन इन झुग्गी-बस्तियों में 100 से 200 वर्ग फुट के कमरों में आठ से 10 लोग साथ रहते हैं । कई परिवारों का शौचालय एक ही है और वे पानी के लिए एक ही नल का इस्तेमाल करते हैं, ऐसे में कोरोना वायरस संक्रमण फैलने का खतरा अधिक है ।

मुंबई महानगर क्षेत्र विकास प्राधिकरण के पूर्व मुख्य नगर नियोजक वी के पाठक ने 'पीटीआई- भाषा से कहा, ''नीतिगत विफलता और नेताओं एवं डेवलपरों की कभी समाप्त नहीं होने वाली आकांक्षाओं के कारण शहर झुग्गी-बस्ती से मुक्त नहीं हो पा रहा है और आज ये इलाके कोरोना वायरस संक्रमण फैलने का स्रोत बन गए हैं ।" रियल एस्टेट डेवलपरों के निकाय नारेडको के राष्ट्रीय अध्यक्ष निरंजन हीरानंदानी ने भी स्वीकार किया कि मुंबई के लिए उचित शहरी योजना ''नहीं बनाई गई ।
