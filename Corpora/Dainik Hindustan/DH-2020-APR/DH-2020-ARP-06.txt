 यूपी में कोरोना के 16 नए मामले आए सामने, मरीजों का आंकड़ा 300 के करीब
उत्तर प्रदेश में कोरोना वायरस का कहर लगातर बढ़ता जा रहा है । सोमवार को उत्तर प्रदेश में कोरोना वायरस से संक्रमित 16 और नए मरीज मिले है । सोमवार को लखनऊ स्थित केजीएमयू अस्पताल ने इन नए 16 मरीजों में कोरोना वायरस से संक्रमण की पुष्टि की । इसी के साथ ही उत्तर प्रदेश में कोरोना वायरस के संक्रमित लोगों की संख्या 295 तक पहुंच गई है । इससे पहले सोमवार को 44 नए करोना मरीज सामने आए थे ।

लाइव अपडेट्स

- सिंगर कनिका कपूर करोना वायरस से बिल्कुल ठीक हो गई हैं और सोमवार को उन्हें अस्पलात से उन्हें छुट्टी मिल गई । 20 मार्च से लखनऊ के पीजीआई अस्पताल में भर्ती कनिका कपूर की छठीं रिपेार्ट नेगेटिव आई है ।

- 16 नए मरीजों में 6 लखनऊ के बलरामुपर अस्पताल में, 8 सीतापुर के खैराबाद अस्पताल में और दो आगरा के एसएन अस्पताल में भर्ती है ।

- उत्तर प्रदेश में कोरोना वायरस से संक्रमित 16 और नए मरीज मिले है । लखनऊ में स्थित केजीएमयू अस्पताल ने की पुष्टि ।
सबसे ज्यादा मरीज नोएडा में
अब तक कोरोना के जो मरीज पाए गए हैं उनमें सर्वाधिक 58 नोएडा के हैं । आगरा के 49, मेरठ के 33, लखनऊ के 15, गाजियाबाद के 23, लखीमपुर खीरी के चार ,कानपुर के सात, पीलीभीत के दो, मुरादाबाद का एक, वाराणसी के सात, शामली के 14, सहारनपुर के 15, जौनपुर के तीन, बागपत के दो, बरेली के छह, बुलंदशहर के तीन, बस्ती के पांच, हापुड़ के तीन, गाजीपुर के पांच, आजमगढ़ के तीन, फिरोजाबाद के चार, हरदोई का एक, प्रतापगढ़ के तीन, शाहजहांपुर का एक, बांदा के दो, महाराजगंज के छह, हाथरस के चार, मिर्जापुर के दो, सीतापुर में छह रायबरेली के दो और प्रयागराज, औरैया व बाराबंकी का एक-एक मरीज शामिल है ।

4796 की रिपोर्ट आई निगेटिव, 179 की आना बाकी 
यूपी में अभी तक कुल 5255 संदिग्ध मरीजों के नमूने जांच के लिए लैब भेजे जा चुके हैं और इसमें से 4796 की रिपोर्ट निगेटिव आई है यानी इनमें कोरोना वायरस नहीं पाया गया । वही 179 की रिपोर्ट आना अभी बाकी है ।  विदेश यात्रा से  लौटे 19334 आज हुए चिन्हित  यूपी में अभी तक चीन सहित विभिन्न देशों की यात्रा कर लौटे 61537 लोगों को चिन्हित किया जा चुका है । रविवार को ऐसे 19334 लोग चिन्हित किए गए ।
कोरोना वायरस जोक्स शेयर करने पर होगी सजा, जानिए क्या है सचव्हाट्सऐप पर इन दिनों एक मेसेज वायरल हो रहा है, जिसमें लिखा गया है कि अगर किसी ग्रुप पर कोविड-19 महामारी (कोरोना वायरस संक्रमण) को लेकर कोई मजाक गलती से भी शेयर किया गया, तो इसको लेकर ग्रुप एडमिन के खिलाफ धारा 68, 140 और 188 के उल्लंघन के तरह कार्रवाई की जाएगी । प्रेस इनफार्मेशन ब्यूरो (पीआईबी) ने इन मेसेज को फेक मेसेज बताकर खारिज कर दिया है ।

पीआईबी फैक्ट चेक के आधिकारिक ट्विटर अकाउंट पर लिखा गया है, 'सोशल मीडिया पर इस तरह के फेक मेसेज शेयर किए जा रहे हैं कि कोरोना वायरस को लेकर जोक्स शेयर करने से ग्रुप एडमिन और ग्रुप के सदस्यों के खिलाफ कार्रवाई की जाएगी, इसलिए एडमिन दो दिन के लिए सभी ग्रुप बंद कर दें । यह फेक है और सरकार की ओर से ऐसा कोई निर्देश नहीं दिया गया है ।'

पिछले 24 घंटे में कोरोना से देश में 28 लोगों की मौत, 704 नए मामले
PM ने मंत्रियों से कहा, आर्थिक प्रभाव को रोकने की योजना करें तैयार

कोरोना वायरस संक्रमण के बढ़ते खतरे के बीच सोशल मीडिया पर भी कई तरह के फेक मेसेज शेयर किए जा रहे हैं । इसी तरह से सोशल मीडिया पर एक मेसेज शेयर किया गया था, जिसमें दावा किया गया था कि कोरोना वायरस संक्रमण को कंट्रोल करने के लिए डब्ल्यूएचओ (वर्ल्ड हेल्थ ऑर्गेनाइजेशन) ने लॉकडाउन को लेकर प्रोटोकॉल बनाया है और भारत में इसी आधार पर लॉकडाउन किया जा रहा है । बाद में डब्ल्यूएचओ ने ट्वीट कर सफाई दी कि इस तरह का कोई प्रोटोकॉल नहीं है । कोरोना वायरस से भारत से अभी तक 4200 से ज्यादा लोग संक्रमित हो चुके हैं, जबकि 110 से ज्यादा लोगों की मौत हो चुकी है ।

