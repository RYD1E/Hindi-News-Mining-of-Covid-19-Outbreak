देवबंद में 92 कोरोना संक्रमितों ने बढ़ाई टेंशन
देवबंद में कोरोना से ग्रस्त लोगों की संख्या एक पखवाड़े में दिनों-दिन बढ़कर 92 पहुंच गई । आलम यह है कि कोरोना के चलते लगाए गए लॉकडाउन के बाद प्रशासन ने नगर के बैंक और एटीएम भी पिछले दस दिनों से बंद करा दिए हैं, जिससे लोगों की उम्मीदें अब तीन मई को लेकर लगी हैं कि कुछ छूट मिले ।

देश में लॉकडाउन घोषित होने के बाद नगर में पहले पखवाड़ा में भले ही कोरोना संक्रमितों का कोई केस न मिला हो, लेकिन अप्रैल माह का दूसरा पखवाड़ा आरंभ होते ही नगर में संक्रमितों की संख्या दिनों दिन बढ़ने लगी है । आलम यह है कि उक्त संख्या अब 91 तक पहुंच गई है । हालांकि 91 रोगियों में नगर के मात्र आठ संक्रमितों की ही अभी तक पहचान हो सकी है । जिनमे पिता-पुत्र एवं बहन भाई शामिल है ।

नगर के आठ संक्रमितों में पांच एक ही मोहल्ले के हैं, जबकि तीन दो अलग-अलग मोहल्लों के हैं । नगर में मिले अधिकांश संक्रमित तीन अलग-अलग प्राइवेट हॉस्टल के हैं । इसके अलावा मरकज में आए बाहर से तबलीगी जमात के हैं । 91 कोरोना संक्रमितों के मिलने के बाद जहां तीनों हॉस्टल को प्रशासन ने सील कर दिया है । वहीं, नगर के तीन मोहल्लों को हॉटस्पॉट घोषित कर 19 स्थानों पर बेरिकेडिंग कर सील कर पूरे नगर को सील कर दिया गया है । नगर में 14 अप्रैल को 6 कोरोना संक्रमित पहली बार मिले थे । उसके बाद 18 अप्रैल को दो प्राइवेट हॉस्टल से सात और 13 संक्रमित मिलने से नगर में हड़कंप मच गया ।

19 अप्रैल को 15 संक्रमित मिलने के बाद नगर को प्रशासन ने पूरी तरह सील करा नगर क्षेत्र को बफर घोषित कर दिया । इसके बाद 22 अप्रैल को 11 संक्रमित, 23 अप्रैल को 10 संक्रमित, 24 अप्रैल को 10 संक्रमित, 25 अप्रैल को 9 संक्रमित, 26 अप्रैल को 6 संक्रमित के बाद 29 अप्रैल को आई रिपोर्ट में 5 कोरोना संक्रमित होने से स्वास्थ्य विभाग की नजरें भी देवबंद पर लग गई हैं । नगर में 92 संक्रमितों में से दो महिलाओं एवं एक युवती समेत आठ लोग अब तक संक्रमित मिल चुके हैं । हालांकि अधिकांश संक्रमितों से अलग-अलग पांच मदरसों और तबलीगी जमात के 83 संक्रमित शामिल हैं ।

चार मई की घोषणा पर लगी लोगों की नजरें

संक्रमितों की संख्या मिलने के बाद नगर को सील किए जाने के चलते लोगों को सामान की खरीदारी में खासी दिक्कतों का सामना करना पड़ रहा है । आलम यह है कि मेडिकल स्टोर, बैंक, एटीएम और किरयाना के स्टोर बंद होने से आवश्यक सामान की खरीदारी को खासी दिक्कतें आ रही है ।

25 अप्रैल से माह-ए-रमजान आरंभ होने से रोजेदारों को भी जहां नगदी की आवश्यकता पड़ रही है वहीं प्रशासन द्वारा आवश्यक सामान की सप्लाई को जारी किए गए पास भी नाकाफी साबित हो रहे हैं । नगरवासियों की मांग है कि बैंक, एटीएम और मेडिकल स्टोर को भी चार मई से कुछ समय के लिए जरुर खोला जाए जिससे घर खर्च चलाने के लिए जहां बैंको से धन की निकासी कर आवश्यक सामान की आपूर्ति की जा सके ।
फरीदाबाद में COVID-19 से पहली मौत, तीन नए कोरोना पॉजिटिव मरीज मिले
हरियाणा के फरीदाबाद जिले में कोरोना वायरस संक्रमण के कारण एक 68 वर्षीय बुजुर्ग की मौत हो गई । फरीदाबाद में कोरोना से यह पहली मौत का मामला है ।

सेक्टर-88 निवासी 68 वर्षीय बुजुर्ग को प्राइवेट लैब में कोरोना पाजिटिव रिपोर्ट आने के बाद 28 अप्रैल को ईएसआई अस्पताल में भर्ती करवाया गया था । यहां जांच के लिए उनका दोबारा सैंपल लिया गया था । जांच के दौरान 28 अप्रैल को उनकी मौत हो गई थी । कोरोना प्रोटोकॉल के तहत शव का अंतिम संस्कार कर दिया गया था ।

हरियाणा : झज्जर के 9 सब्जीवालों सहित 10 लोगों में मिला कोरोना वायरस

सीएमओ डॉक्टर कृष्ण कुमार ने बताया कि गुरुवार को आई बुजुर्ग की जांच रिपोर्ट में कोरोना पॉजिटिव पाया गया है । उन्होंने कहा कि जिले में कोरोना से यह पहली मौत है । उधर, गुरुवार को कोरोना के तीन नए मरीज मिले हैं । मरीजों की संख्या बढ़कर 53 हो गई, इनमें 41 ठीक हो चुके हैं ।

हरियाणा में कोरोना संक्रमितों की कुल संख्या 329 पर पहुंची

हरियाणा में गुरुवार को कोरोना संक्रमण के एक साथ 18 नए मामले आने के बाद राज्य में स्थिति अब चिंताजनक बनने लगी है । इसके साथ ही हरियाणा में कोरोना संक्रमित मरीजों की संख्या अब 329 पर पहुंच गई है । वहीं इनमें से तीन लोगों की मौत हो चुकी है और 227 मरीज स्वस्थ होकर घर जा चुके हैं । राज्य में कोरोना के सक्रिय मामले भी बढ़कर 99 तक पहुंच गए हैं ।

गुरुग्राम की सीमाओं में आने-जाने पर रहेगी रोक, 1 मई से लागू होंगे आदेश

कोविड-19 स्थिति पर खट्टर ने की सर्वदलीय बैठक  

हरियाणा के मुख्यमंत्री मनोहर लाल खट्टर ने कोविड-19 की स्थिति पर गुरुवार को एक सर्वदलीय बैठक की अध्यक्षता की और कहा कि राज्य के वरिष्ठ राजनीतिक नेताओं ने संकट से निपटने के लिए सरकार द्वारा उठाए गए कदमों को पूरा समर्थन दिया है । सीएम खट्टर ने कोरोना वायरस की रोकथाम के लिए हरियाणा सरकार के कदमों का समर्थन करने पर राज्य के सभी नेताओं का आभार व्यक्त किया । मुख्यमंत्री की अध्यक्षता में यह सर्वदलीय बैठक वीडियो कॉन्फ्रेंसिंग के माध्यम से दो घंटे तक चली जिसमें पूर्व मुख्यमंत्री एवं नेता विपक्ष भूपेंद्र सिंह हुड्डा, उपमुख्यमंत्री दुष्यंत चौटाला, गृह मंत्री अनिल विज और इनेलो विधायक अभय सिंह चौटाला तथा अन्य नेता मौजूद थे । बैठक के बाद एक आधिकारिक बयान में कहा गया कि झज्जर, सोनीपत, गुरुग्राम और फरीदाबाद की सीमाओं से होनी वाली दैनिक यात्रा पर कड़ी रोक लगाए जाने के हालिया फैसले को पूर्ण समर्थन मिला । ये जिले राष्ट्रीय राजधानी क्षेत्र के अंतर्गत आते हैं । 
