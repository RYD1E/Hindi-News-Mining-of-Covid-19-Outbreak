Covid-19: यूपी मेें देश के सबसे कम उम्र के बच्‍चे को हुआ कोरोना, बस्‍ती में अब तक 14 संक्रमित
कोरोना मरीजों की बढ़ती संख्या के चलते प्रदेश में टॉप टेन में शामिल हो चुके बस्ती जिले के लिए सोमवार का दिन पूरे देश को चौकाने वाला रहा । हॉटस्पॉट बन चुके मिल्लतनगर के रहने वाले मोहम्मद ओवेस का तीन माह का दुधमुंहा बेटा मोहम्मद आहम कोरोना पॉजिटिव मिला है । यह देश मेें अब तक का सबसे कम उम्र का बच्‍चा है जिसे कोरोना संक्र‍मित पाया गया हैै । इसके पहले लखनऊ में दो साल का बच्‍चा कोरोना से संक्रमित पाया गया था ।

संभवत: देश में चिन्हित हजारों कोरोना पॉजिटिव में वह सबसे छोटी आयु का मरीज है । डीएम आशुतोष निरंजन ने पुष्टि करते हुए बताया कि बीआरडी मेडिकल कॉलेज से मिली रिपोर्ट के मुताबिक तीन माह का मासूम पॉजिटिव है । उसकी मां और पिता की जांच रिपोर्ट का इंतजार किया जा रहा है । 

रविवार को मिले थे चार और कोरोना संक्रमित
बस्ती में रविवार को कोरोना वायरस के चार और पॉजिटिव पाए गए थे । ये  सभी कोरोना पॉजिटिव मृतक हसनैन अली के मौसेरे व ममेरे भाई-बहन हैं । यह जानकारी रविवार देर शाम बीआरडी मेडिकल कॉलेज गोरखपुर से मिली रिपोर्ट के बाद कोरोना मामलों के नोडल ऑफिसर एसीएमओ डॉ फकरेयार हुसैन ने दी । अब जिला प्रशासन इन चारों के आधार पर आगे की कार्यवाही करने की तैयारी कर रहा है ।

बीआरडी मेडिकल कॉलेज गोरखपुर से मिली रिपोर्ट के अनुसार हसनैन अली की मौसी की दो लड़कियां सूफियान और राफियान पुत्री अजमतउल्लाह निवासी तुरकहिया तथा मामा खुर्शीद अहमद का बेटा मो.अयूब और बेेेेटी गुलशफा को कोरोना पॉजिटिव पाया गया । अब तक हसनैन और उसके परिवार से संबंधित कुल 12 लोग कोरोना पॉजिटिव पाए जा चुके हैं । 13वां हसनैन अली का इलाज कराने में मदद करने वाला गिदही खुर्द का सिराज अहमद है । कोरोना पॉजिटिव पाए गए इन चारों भाई बहनों को मेडिकल कॉलेज बस्ती के आइसोलेशन वार्ड में भर्ती करा दिया गया है ।

हसनैन की फैमिली ट्री से लगातार कोरोना पॉजिटिव मिलने से अब यह मांग उठने लगी है कि तुरकहिया मोहल्ले के सभी लोगों का सैंपल करा दिया जाए । हालांकि जिला प्रशासन पर इस बात के लिए भी उंगलियां उठ रही हैं कि हसनैन के करीबी रिश्तेदारों तक को खोजने में 10 दिन से अधिक का समय लग गया । बावजूद अभी तक उनके हाथ
Coronaviruss: महाराष्ट्र में 2334, तेलंगाना में 472 और J&K में 270 मामले; जानें अन्य राज्यों का हाल
भारत में विदेशी नागरिकों सहित कोरोना वायरस महामारी से संक्रमित होने वालों की संख्या सोमवार (13 अप्रैल) को बढ़कर 9352 हो गई है । केंद्रीय स्वास्थ्य मंत्रालय के संयुक्त सचिव लव अग्रवाल ने संवाददाता सम्मेलन में यह जानकारी दी । मंत्रालय ने सोमवार को जारी आंकड़ों में कहा कि देश में कोविड-19 संक्रमण के चलते 324 मौतें हुई हैं और वर्तमान में कुल 8048 व्यक्ति महामारी से संक्रमित हैं ।

वहीं, पिछले 24 घंटे में कोरोना के 905 नए मामले सामने आए हैं, जबकि 51 लोगों को इस वायरस की वजह से अपनी जान गंवानी पड़ी है और 141 लोग स्वस्थ हुए हैं । और अब तक कुल 980 (1 माइग्रेटेड) मरीज इस बीमारी से ठीक हो चुके हैं ।

मंत्रालय ने ने कहा, “महाराष्ट्र में सबसे अधिक 149 मौतें हुई हैं, जबकि मध्यप्रदेश में 43 लोगों को इस वायरस ने लील लिया है । वहीं, गुजरात में संक्रमण के चलते 26 और पंजाब व दिल्ली में क्रमशः 11 और 24 लोगों की जान गई है ।" तेलंगाना में 16 और तमिलनाडु में 11 लोगों ने इस वायरस की वजह से अपनी जांन गंवाई है ।

देश के 27 राज्य और सभी केंद्र शासित प्रदेशों में से कोरोना वायरस संक्रमण के सबसे अधिक मामले 1985 महाराष्ट्र से ही आए हैं । इसके बाद 1154 मामलों के साथ दिल्ली दूसरे, जबकि 1075 मामलों के साथ तमिलनाडु तीसरे स्थान पर है । गौरतलब है कि भारत में कोरोनावायरस की रोकथाम के मद्देनजर केंद्र सरकार द्वारा 24 मार्च की मध्यरात्रि से 21 दिनों का राष्ट्रव्यापी लॉकडाउन घोषित किया गया है ।


 

पढ़ें, Coronavirus India Live Updates:

- दिल्ली में आज 356 नए #कोरोनावायरस पॉजिटिव केस दर्ज किए गए, जिनमें 325 पॉजिटिव मामले-अंडर स्पेशल ऑपरेशन शामिल है, 4 मौतें भी हुई हैं । राष्ट्रीय राजधानी में कुल मामले 1510 हो गए हैं,जिसमें से 1071 पॉजिटिव मामले अंडर स्पेशल ऑपरेशन, अभी तक कुल 28 मौतें हुई हैं: दिल्ली सरकार

- आज उत्तर प्रदेश में 75 #Coronavirus पॉजिटिव केस सामने आए, जिनमें 35 तबलीगी जमात से संबंधित हैं । राज्य में कुल पॉजिटिव मामले 558 हो गए हैं: उत्तर प्रदेश स्वास्थ्य विभाग

- तेलंगाना में आज 61 नए #कोरोनावायरस पॉजिटिव मामले सामने आए हैं । राज्य में सक्रिय मामलों की कुल संख्या 472 हो गई है, अब तक 17 की मौत हो चुकी है । ठीक होने वाले और छुट्टी मिलने वाले लोगों की संख्या 103 है: सार्वजनिक स्वास्थ्य और परिवार कल्याण निदेशक, तेलंगाना सरकार

- महाराष्ट्र में आज 352 नए #कोरोनावायरस पॉजिटिव मामले मिले हैं और 11 मौतें हुई हैं । राज्य में पॉजिटिव मामलों की कुल संख्या अह 2334 हो गई है: महाराष्ट्र स्वास्थ्य विभाग

- गुजरात में आज 34 नए #COVID19 मामले सामने आए, जिसमें राज्य में कुल पॉजिटिव मामलों की संख्या 572 हो गई, जिनमें से 56 को छुट्टी दे दी गई, 26 की मौत हुई है, 484 स्थिर हालत में हैं और 8 मरीज वेंटिलेटर पर हैं: गुजरात स्वास्थ्य विभाग

- मध्य प्रदेश: भोपाल में आज 3 और पॉजिटिव मामले सामने आए हैं, राज्य की राजधानी में कुल पॉजिटिव मामलों की संख्या बढ़कर 142 हो गई है, जिसमें 3 डिस्चार्ज और 4 मौतें शामिल हैं ।

- आज तक पश्चिम बंगाल में 110 सक्रिय #COVID19 मामले हैं और कोरोना वायरस के कारण 7 मौतें हुई हैं: राज्य स्वास्थ्य और परिवार कल्याण विभाग

- पुडुचेरी मंत्रिमंडल ने 30 अप्रैल तक पुडुचेरी में लॉकडाउन बढ़ाने को मंजूरी दे दी है: मुख्यमंत्री वी. नारायणसामी #COVID19

- 25 नए #COVID19 मामले कश्मीर डिवीजन में रिपोर्ट किए गए, केंद्रशासित प्रदेश (UT) में कोरोना वायरस के मामलों की कुल संख्या 270 हो गई है । इन 270 मामलों में 250 सक्रिय मामले, 16 ठीक हो चुके मामले और 4 मौतें शामिल हैं: जम्मू-कश्मीर सरकार

- आज शाम 7 बजे तक उत्तराखंड में #COVID19 के लिए 35 लोगों का टेस्ट किया गया है, जिनमें से 7 ठीक हो चुके हैं और उन्हें छुट्टी दे दी गई । वर्तमान में 55,676 लोग क्वारंटाइन (घर और संस्थागत) में हैं: राज्य स्वास्थ्य विभाग

- मुंबई: मुंबई में आज 150 नए मामले सामने आए और 9 मौतें हुईं । आज हुई 9 मौतों में से 7 को सह-रुग्णता थी । अब तक शहर में कुल मामलों की संख्या 1549 है और कुल मौतें 100 हैं । 43 रोगियों को आज छुट्टी दे दी गई है; अब तक कुल 141 लोगों को छुट्टी दे दी गई है । 

- पुणे में 2 और मौतों की सूचना मिली है जिससे जिले में होने वाली मौतों की कुल संख्या 34 हो गई है । एक 40 वर्षीय व्यक्ति और 50 वर्षीय महिला की आज मृत्यु हो गई, दोनों ने #कोरोनावायरस के लिए पॉजिटिव पाया गया था: स्वास्थ्य अधिकारी, पुणे #महाराष्ट्र

- आंध्र प्रदेश: 7 नए #COVID19 मामले आज शाम 5 बजे तक सामने आए हैं, जिनमें से 3 गुंटूर जिले में और 4 नेल्लोर जिले में मिले हैं । इसके साथ ही राज्य में कुल पॉजिटिव मामलों की संख्या बढ़कर 439 हो गई, जिनमें से 12 को छुट्टी दे दी गई और 7 की मौत हो चुकी है ।

- मुंबई: धारावी में आज 2 नए #COVID19 मामले सामने आए । अब तक धारावी में पॉजिटिव मामलों की कुल संख्या 49 है, अब तक 5 की मौत हुई है । #महाराष्ट्र

- केरल में 3 नए #COVID19 मामले पाए गए । 2 कन्नूर में और 1 मामला पालक्काड में पाया गया है । राज्य में कुल मामलों की संख्या 378 है । अब तक 15,683 नमूनों का परीक्षण किया गया, जिनमें से 14,829 को नेगेटिव पाया गया । पॉजिटिव मामले कम हो रहे हैं और नेगेटिव मामलों में वृद्धि हो रही है:केरल CM

- 1 #COVID19 मामला हरियाणा के सिरसा में दर्ज किया गया, आज राज्य में कोरोना वायरस पॉजिटिव मामलों की कुल संख्या 182 हो गई है, जिसमें 143 सक्रिय मामले, 37 डिस्चार्ज और 2 मौतें शामिल हैं: हरियाणा स्वास्थ्य विभाग

- आज पंजाब में 6 और #COVID19 मामले दर्ज किए गए हैं, राज्य में  कोरोना वायरस मामलों की कुल संख्या 176 हो गई है । 6 नए मामलों में से 4 कोरोना पॉजिटिव मामलों के संपर्क में आए थे: पंजाब सरकार

- पिछले 24 घंटों में 905 नए मामले मिले हैं और 51 मौतें हुईं हैं । भारत में #कोरोनावायरस पॉजिटिव मामलों की कुल संख्या 9352 हो गई है, जिसमें 8048 सक्रिय मामले, 980 ठीक / डिस्चार्ज / विस्थापित मामले और 324 मौतें शामिल हैं: स्वास्थ्य और परिवार कल्याण मंत्रालय
- कल तक हमने #COVID19 के लिए 2,06,212 टेस्ट किए हैं, हमारे पास अभी अगले 6 सप्ताह के लिए टेस्टिंग का स्टॉक है: रमन आर. गंगाखेडकर, भारतीय चिकित्सा अनुसंधान परिषद (ICMR)

- सभी ट्रकों और गुड्स कैरियर की इंटर स्टेट या इंट्रा स्टेट की आवाजाही पर कोई रोक नहीं है । चाहे आवश्यक वस्तु या किसी भी तरह का सामान ट्रांसपोर्ट हो रहा हो । ट्रक में ड्राइवर और उसके साथ एक व्यक्ति को मंजूरी दी गई है: गृह मंत्रालय के संयुक्त सचिव, पुण्य सलिला श्रीवास्तव

- राजस्थान में 43 और लोग #COVID19 से संक्रमित पाए गए । अब राज्य में पॉजिटिव मामलों की कुल संख्या बढ़कर 847 हो गई है । नए मामलों में 20 केस जयपुर से, 11 भरतपुर से और 7 जोधपुर से है: राज्य स्वास्थ्य विभाग

- असम में अब तक 3209 नमूने टेस्ट किए गए हैं । लगभग 85,582 PPE (पर्सनल प्रोटेक्टिव इक्विपमेंट) मास्क और 56 लाख से अधिक ट्रिपल-लेयर्ड मास्क हमारे पास हैं: असम के स्वास्थ्य मंत्री हिमंत बिस्वा सरमा (फाइल तस्वीर) #COVID19

- कर्नाटक में 15 नए #COVID19 मामलों की पुष्टि हुई ।अब राज्य में पॉजिटिव मामलों की कुल संख्या 247 है,जिसमें 6 मौतें और 59 डिस्चार्ज शामिल है । 15 नए मामलों में से 13 कॉन्टैक्ट हिस्ट्री , 1 दिल्ली की यात्रा किया हुआ है और 1 में गंभीर तीव्र श्वसन संक्रमण का इतिहास है ।

- राज्य में 82 नए #COVID19 केस(मुबंई में 59 केस सहित)सामने आए हैं ।अब राज्य में पॉजिटिव मामलों की कुल संख्या बढ़कर 2064 हुई: महाराष्ट्र स्वास्थ्य विभाग

- कोरोना वायरस के मामलों में एक बार फिर से बढोतरी हुई है । स्वास्थ्य मंत्रालय के अनुसार, अभी तक देश में कोरोना के 9,152 मरीज मिल चुके हैं । इसके अलावा 308 लोगों की मौत हुई है ।
