मोदी सरकार के इन 3 फैसलों ने बचाई लोगों की जिंदगी, कोरोना संक्रमण दर में गिरावट दर्ज
केंद्र की नरेंद्र मोदी सरकार ने शुक्रवार को कहा कि कोरोना वायरस को भारत कोरोना वायरस के संक्रमण को कम करने में सफल रहा है । इसके लिए कई आंकड़े भी पेश किए गए । सरकार ने कहा है कि 21 मार्च को संक्रमण दोगुना होने का जो दर तीन दिन था, वह अब 24 अप्रैल को 10 दिन है । 

इस दौरान सरकार की तरफ से तीन महत्वपूर्ण फैसलों का जिक्र किया गया है । जिनमें देशव्यापी लॉकडाउन, अंतर्राष्ट्रीय फ्लाइट पर पाबंदी और कोरोना टेस्टिंग के साथ-साथ क्वारंटाइन करने का निर्णय शामिल है ।

 सही समय पर हुआ लॉकडाउन, नहीं तो आज 23,000 की जगह कोरोना के 73 हजार केस होते: स्वास्थ्य मंत्रालय

कोरोना वायरस को लेकर गठित देश के 11 में से दो ग्रुप के अधिकारियों ने कहा कि भारत की रणनीति की सफलता को पहचानना महत्वपूर्ण था । यह आगे और भी अधिक पॉजिटव परिणाम देगा ।

एक कमेटी के चेयरमैन ने कहा, '21 मार्च को देश में कुल पॉजिटिव केस की संख्या 300 थी, इसका डबलिंग रेट 3.2 और 3.३ दिन था । इसका बाद जनता कर्फ्यू लगाया गया । 23 मार्च के आसपास स्थिति बदली । बडलिंग रेट बढ़कर 5 दिन पर पहुंच गया । 6 अप्रैल के बाद यह बढ़कर दस दिन हो गया है । यह लॉकडाउन का परिणाम था ।' उन्होंने कहा कि लॉकडाउन ने भारत में लोगों की जान बचाने का काम किया है ।

 जब मुख्यमंत्री बन गए डॉक्टर, गोवा के सीएम प्रमोद सावंत ने बर्थडे पर सरकारी अस्पताल में मरीजों को लिखी दवा

नीति आयोग के सदस्य डॉक्टर वीके पॉल ने कहा, "हमारा विश्लेषण दिखाता है कि लॉकडाउन की वजह से कोरोना वायरस के दोगुने होने की दर में कमी आई है और जिंदगियां बची हैं । लॉकडाउन का फैसला सही समय पर लिया गया, जिसके कारण देश में कोरोना के करीब 23000 मामले हैं, नहीं तो यह आज 73000 होता ।"

भारत में कोरोना के 23 हजार से अधिक मामले
भारत में विदेशी नागरिकों सहित कोरोना वायरस महामारी से संक्रमित होने वालों की संख्या शुक्रवार (24 अप्रैल) को बढ़कर 23,452 हो गई है । स्वास्थ्य मंत्रालय ने शुक्रवार को जारी आंकड़ों में कहा कि देश में कोविड-19 संक्रमण के चलते 723 मौतें हुई हैं और वर्तमान में कुल 17,915 व्यक्ति महामारी से संक्रमित हैं ।

वहीं, पिछले 24 घंटे में कोरोना के 1752 नए मामले सामने आए हैं, जबकि 37 लोगों को इस वायरस की वजह से अपनी जान गंवानी पड़ी है । पिछले 24 घंटों में कोरोना से संक्रमित 491 लोगों के स्वस्थ होने के साथ ऐसे लोगों की संख्या 4814 (1 माइग्रेटेड) पर पहुंच गई है । 
मई के अंत तक अहमदाबाद में हो सकते हैं कोरोना के करीब 8 लाख पॉजिटिव केस: अधिकारी
देश में कोरोना महामारी का संक्रमण थमने का नाम नहीं ले रहा है । हालांकि केंद्रीय स्वास्थ्य मंत्रालय के मुताबिक भारत ने कई पहलुओं पर बेहतर प्रदर्शन किया है । इस बीच गुजरात के एक अधिकारी ने कहा है कि अगर वर्तमान के डबलिंग रेट, जो कि चार दिन है, पर गौर करें तो अहमदाबाद में मई तक कोरोना संक्रमण के केस आठ लाख तक पहुंच सकते हैं ।

आपको बता दें कि गुजरात में सबसे अधिक अहमदाबाद में ही कोरोना के कुल 1638 पॉजिटिव केस मिले हैं । इनमें से 1459 एक्टिव मामले हैं साथ ही 105 लोग ठीक हो चुके हैं । इसके अलावा अभी तक कुल 75 मरीजों की इस महामारी के कारण जान जा चुकी है ।

 बाबू जगजीवन राम अस्पताल के 7 डॉक्टर सहित 14 कर्मचारी कोरोना पॉजिटिव

अहमदाबाद नगर निगम के कमिश्नर वियज नेहरा का कहना है, 'कोरोना केस के डबल होने का दर अभी चार दिन है, उस हिसाब से 15 मई तक यहां 50 हजार केस और मई के अंत तक यह आंकड़ा आठ लाख के करीब चला जाएगा ।' उन्होंने यह भी कहा है कि हमारा लक्ष्य इसे आठ दिन करने का है । यह काफी कठिन है, क्योंकि कुछ ही देश इसमें सफल रहे हैँ ।

 यूपी का एक ऐसा जिला जहां लॉकडाउन में घर-घर बांटे जा रहे कंडोम

उन्होंने बताया, 'अमेरिका और यूरोप का डबलिंग रेट अभी चार दिन है । अभी तक सिर्फ दक्षिण कोरिया इसे आठ दिन कर पाया है । अगर हम यह करने में सफल होते हैं तो 15 मई तक यह दस हजार तक जाएगा और 31 मई तक 50 हजार तक ।   

उन्होंने कहा कि जिस हिसाब से अहमदाबाद नगर निगम ने कोरोना संक्रमण पर लगाम लगाने की दिशा में कदम उठाया है, हमें पूरी उम्मीद है कि हम इस लक्ष्य को हासिल कर लेंगे ।
