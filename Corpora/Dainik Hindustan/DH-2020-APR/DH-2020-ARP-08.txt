यूपी : कोरोना के 31 नए केस आए सामने, मरीजों का आंकड़ा 348 पहुंचा
उत्तर प्रदेश में कोरोना वायरस से संक्रमित मरीजों की संख्या लगातार बढ़ रही है । मंगलवार को 31 और नए मरीज मिले । इसमें 17 तबलीगी जमात के हैं । वही प्रदेश में अब तक 348 संक्रमित मरीज सामने आ चुके हैं । इसमें अकेले तबलीगी जमात के 193 लोग शामिल हैं ।

दूसरी ओर 364 संदिग्ध मरीजों को अस्पताल में भर्ती करवाया गया । वही छह मरीज स्वस्थ घोषित किए गए इनमें लखनऊ के चार और नोएडा के दो लोग शामिल हैं । अब तक पूरे प्रदेश में 27 मरीज स्वस्थ होने के बाद अस्पताल से छुट्टी पा चुके हैं । नए मरीजों में आगरा के 10, लखनऊ-वाराणसी  के दो-दो मरीज हैं । इसमें एक भी जमाती नहीं है । उधर, बस्ती में तीन, बुलंदशहर में तीन ,मेरठ में दो ,फिरोजाबाद में तीन, मैनपुरी में तीन, बागपत में एक, आजमगढ़ में एक व सहारनपुर में एक मरीज मिला और यह सभी तबलीगी जमात से यूपी लौटे थे ।

नोएडा और आगरा में 50 से ज्यादा कोरोना के मरीज
आज के 13 नए मरीजों को मिलाकर आगरा में 63 कोरोना पॉजिटिव मरीज हो गए है । इसके अलावा नोएडा में 58 ; मेरठ में 35; लखनऊ में 24; गाजियाबाद में 23; शामली में 17; सहारनपुर में 14;  बस्ती में 11;  कानपुर, बुलंदशहर और सीतापुर में 8-8; फिरोजाबाद और वाराणसी में 7-7; बरेली और महाराजगंज में 6-6; गाजीपुर में 5; लखीमपुरखीरी, आजमगढ़ और हाथरस में 4-4; जौनपुर, हापुड़, बागपत और प्रतापगढ़ में 3-3;  पीलीभीत, मिर्जापुर, मथुरा, बांदा और मुरादाबाद में 2-2; औरैया, रायबरेली, बाराबंकी, प्रयागराज, बिजनौर, शाहजहांपुर, बदायूं, हरदोई और कौशांबी में 1-1 मरीज हैं । अभी तक 27 मरीज स्वस्थ होकर अस्पताल से छुट्टी पा चुके हैं । इसमें आगरा के आठ, नोएडा के 10, लखनऊ के पांच , गाजियाबाद के तीन और कानपुर का एक मरीज शामिल है ।

6217 की रिपोर्ट आई निगेटिव, 144 की रिपोर्ट इंतजार
यूपी में अभी तक 6693 संदिग्ध मरीजों के नमूने जांच के लिए लैब भेजे जा चुके हैं और इसमें से 6217 की रिपोर्ट निगेटिव आई है यानी इनमें कोरोना वायरस नहीं पाया गया । वहीं 144 मरीजों की रिपोर्ट आना अभी बाकी है ।
कोरोना: योगी सरकार का बड़ा फैसला, UP के 15 जिलों के हॉट स्पॉट होंगे सील
उत्तर प्रदेश में कोरोना वायरस के बढ़त कहर को देखते हुए योगी सरकार ने बुधवार को बड़ा फैसला लिया है । योगी सरकार ने उत्तर प्रदेश के 15 जिलों के हॉट स्पॉट इलाकों को 15 अप्रैल की सुबह तक पूरी तरह सील करने के आदेश दिए हैं । आज रात 12 बजे के बाद लखनऊ, गौतमबुद्ध नगर, गाजियाबाद, आगरा, कानपुर, वाराणसी, शामली, मेरठ, सीतापुर, बरेली, बुलंदशहर, फिरोजाबाद, बस्ती, सहारनपुर और महाराजगंज के जिन इलाकों में कोरोना का मरीज पाए गए हैं वो सील कर दिए जाएंगे ।

उत्तर प्रदेश के मुख्य सचिव राजेंद्र तिवारी ने इसकी जानकारी देते हुए बताया कि इन जिलों के हॉटस्पॉट इलाकों को 15 अप्रैल तक पूरी तरह से सील किया जाएगा । 13 अप्रैल को स्थिति की समीक्षा की जाएगी, उसके बाद आगे का फैसला लिया जाएगा । इन 15 जगहों पर कोई भी दुकान नहीं खुलेंगी और जरूरी सामानों की होम डिलिवरी होगी । सिर्फ कर्फ्यू पास वालों को आने-जाने की इजाजत होगी ।


 

इन 15 जिलों में कितने हैं हॉट स्पॉट्स
आगरा में 22, गाजियाबाद में 13, लखनऊ, कानपुर और नोएडा में 12, वाराणसी, महाराजगंज और सहारनपुर में 4, बस्ती, बुलंदशहर, फिरोजाबाद और शामली में 3, सीतापुर में 1 हॉट स्पॉट चिह्नित किए गए हैं जो 14 अप्रैल तक सील रहेंगे ।

उत्तर प्रदेश में कोरोना से चौथी मौत
उत्तर प्रदेश में बुधवार को कोरोना से चौथी मौत हुई । आगरा के एसएनएमसी अस्पताल में भर्ती कोरोना वायरस से संक्रमित मरीज मनोरमा देवी (76 साल) ने दम तोड़ दिया है । महिला मरीज एक दिन पहले ही रेस्क्यू होकर अस्पताल आई थी । मृतक महिला अस्थमा की मरीज थी ।

यूपी में बिना मास्क पहने 30 अप्रैल तक घर से बाहर निकलने पर रोक

यूपी में 350 हुई कोरोना मरीजों की संख्या
बुधवार को उत्तर प्रदेश में केवल दो मरीजों में कोरोना वायरस की पुष्टि हुई है । यह दोनों मरीज आगरा के हैं । इसी के साथ प्रदेश में अब तक 350 संक्रमित मरीज सामने आ चुके हैं । इसमें अकेले तबलीगी जमात के 193 लोग शामिल हैं ।

नोएडा और आगरा में 50 से ज्यादा कोरोना के मरीज
आज के दो नए मरीजों को मिलाकर आगरा में 67 कोरोना पॉजिटिव मरीज हो गए है । इसके अलावा नोएडा में 58; मेरठ में 35; लखनऊ में 24; गाजियाबाद में 23; शामली में 17; सहारनपुर में 14;  बस्ती में 11; कानपुर, बुलंदशहर और सीतापुर में 8-8; फिरोजाबाद और वाराणसी में 7-7; बरेली और महाराजगंज में 6-6; गाजीपुर में 5; लखीमपुरखीरी, आजमगढ़ और हाथरस में 4-4; जौनपुर, हापुड़, बागपत और प्रतापगढ़ में 3-3; पीलीभीत, मिर्जापुर, मथुरा, बांदा और मुरादाबाद में 2-2; औरैया, रायबरेली, बाराबंकी, प्रयागराज, बिजनौर, शाहजहांपुर, बदायूं, हरदोई और कौशांबी में 1-1 मरीज हैं । अभी तक 27 मरीज स्वस्थ होकर अस्पताल से छुट्टी पा चुके हैं । इसमें आगरा के आठ, नोएडा के 10, लखनऊ के पांच, गाजियाबाद के तीन और कानपुर का एक मरीज शामिल है ।
