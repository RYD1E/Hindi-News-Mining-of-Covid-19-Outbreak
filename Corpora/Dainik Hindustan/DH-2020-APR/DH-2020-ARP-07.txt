खतरे की घंटी! पूर्वी दिल्ली के कुछ इलाकों में शुरू हुआ कोरोना का कम्युनिटी ट्रांसमिशन
कोरोना वारस को लेकर जब यह बहस हो रही है कि क्या भारत में इस महामारी का कम्युनिटी ट्रांसमिशन शुरू हो चुका है और क्या यह 2 और 3 चरण में पहुंच चुका है, इस बीच दिल्ली के कुछ सीमित इलाकों से कम्युनिटी ट्रांसमिशन की खबर आ रही है । स्वास्थ्य अधिकारियों की तरफ से यह कहा गया है कि वे उत्तर-पूर्वी दिल्ली के दिलशाद गार्डन में 4 चार किलोमीटर के दायरे पर फोकस कर रहे हैं, जहां से कोविड-19 के कई केस सामने आए हैं ।

कोरोना के कई मरीजों में उसके सोर्स का पता नहीं चल पाने की रिपोर्ट्स आने के बाद जानकारों का यह मानना है कि सीमित इलाकों में इस महामारी का कम्युनिटी ट्रांसमिशन शुरू हो चुका है । अधिकारियों ने यहां की चार जगहों को कंटेनमेंट घोषित कर दिया है । इन सभी में जिसे भी कोरोना हुआ है, उसके सोर्स का कुछ पता नहीं है । सोमवार को घोषित किए गए कंटेनमेंट इलाकों में से तीन हैं- जीटीबी एन्क्लेव के दो अलग ब्लॉक और एक दिलशाद कॉलोनी । अधिकारी इन इलाकों के कोरोना मरीजों का सोर्स पता करने में नाकाम रहे और आखिर किस वजह से यह बीमारी उन लोगों में हुई ।
जमातियों के खिलाफ सख्त हुई दिल्ली पुलिस, कानूनी कार्रवाई की दी चेतावनी

ये ऐसे वक्त पर हुआ है जब इस बात पर बहस हो रही है कि क्या भारत में कोरोना का कम्युनिटी ट्रांसमिशन शुरू हो चुका है, जहां पर मरीजों के सोर्स का पता नहीं लगाया जा सकता है कि आखिर वह इस महामारी का कैसे शिकार हुआ । पहचान उजागर न करने की शर्त पर दिल्ली सरकार के एक अधिकारी ने हिन्दुस्तान टाइम्स से बताया, "जीटीबी एन्क्लेव के एक ब्लॉक में रहने वाली दिल्ली राज्य कैंसर संस्थान की नर्स कोरोना और एक बुजुर्ग कोरोना पॉजिटिव पाए गए । हम इस बात को लेकर निश्चित नहीं हैं कि आखिर वह इन्फेक्शन कहां से फैला ।"

सोमवार को जीटीबी एन्क्लेव में रहनेवाली दिल्ली राज्य कैंसर संस्थान की 10 नर्स कोरोना पॉजिटिव पाई गई, जिसके बाद अस्पताल के कोरोना पॉजिटिव का आंकड़ा (2 डॉक्टर और 16 नर्स) बढ़कर 18 हो गया है । इसके बाद कैंसर इंस्टीट्यूड ने यह फैसला किया है कि वहां के सभी 48 मरीजों को कोरोना का टेस्ट कराया जाएगा ।

कोरोना: भारत के पास दुनिया को खिलाने लायक दवा? हमारे लिए कम तो नहीं?

दिल्ली कैंसर संस्थान के कई कर्मचारी कोरोना वायरस से संक्रमित, ओपीडी बंद

इधर, दिल्ली राज्य कैंसर संस्थान (डीएससीआई) के कई कर्मियों के कोरोना वायरस से संक्रमित पाए जाने के बाद संस्थान के बाह्य रोगी विभाग को बंद कर दिया गया है और यहां भर्ती मरीजों को अस्थाई तौर पर एक प्राइवेट हॉस्पीटल में रेफर किया जा रहा है ।

अधिकारियों ने बताया कि अधिकारी इस बात की जांच कर रहे हैं कि चिकित्साकर्मी संक्रमण की चपेट में कैसे आए क्योंकि कैंसर संस्थान में कोविड-19 के मरीजों को भर्ती नहीं किया जा रहा है । उन्होंने कहा,''अभी तो हमने ओपीडी बंद कर दी है लेकिन आईपीडी सेवा चालू है, मरीजों को पास के एक अस्पताल में स्थानांतरित किया जा रहा है ताकि पूरे परिसर को संक्रमण मुक्त किया जा सके ।

उन्होंने बताया कि इस प्रक्रिया में दो दिन लगेंगे और इसके बाद मरीजों को वापस लाया जाएगा । इससे पहले सोमवार को एक अन्य अधिकारी ने बताया था कि अस्पताल के 24 चिकित्साकर्मियों को घरों में क्वारंटाइन में रहने के निर्देश दिए गए हैं ।
कोरोना वायरस से जंग में उत्तर प्रदेश के आठ शहर आगे, आगरा सबसे ऊपर
कोरोना महामारी में उत्तर प्रदेश के आठ स्मार्ट सिटी वाले शहरों के काम को देश भर में सराहा गया । इन शहरों ने कोरोना महामारी से निपटने के लिए बेहतर काम किए । यूपी के चयनित आठ शहरों में आगरा में सबसे बेहतर काम किया गया है । आगरा, कानपुर और लखनऊ के दो-दो प्रयासों को सराहा गया है । वाराणसी, प्रयागराज, अलीगढ़, मुरादाबाद व सहारनपुर के एक-एक काम को स्मार्ट सिटी वाले सौ शहरों की सूची में नजीर के रूप में शामिल किया गया है ।

केंद्रीय शहरी विकास मंत्रालय के अधीन आने वाले स्मार्ट सिटी मिशन निदेशालय ने कोरोना बचाव के लिए इस योजना में चयनित शहरों द्वारा किए गए प्रयासों को शामिल किया गया है ।

आगरा ने घर-घर पहुंचाया बेहतर ढंग से राशन
आगरा ने घर-घर तक राशन पहुंचाने के लिए 100 वार्डों के दुकानदारों के नंबरों को वेबसाइट पर डालकर स्थानीय लोगों की मदद की । कालाबाजारी रोकने के लिए एजेंसियों से करार भी किया । इंटीग्रेटेड कंट्रोल कमांड सेंटर की स्थापना कर शहरी लोगों की मदद करने के साथ शहरी यातायात व्यवस्था को ठीक किया है । रियायती दरों पर सैनिटाइजर के साथ मास्क बांटने का भी काम किया ।

वाराणसी के कमांड कंट्रोलरूम ने किया अच्छा काम
वाराणसी में इंटीगे्रटेड कमांड कंट्रोल रूम को वार रूम में बदल कर जरूरतमंदों की मदद की जा रही है । लॉकडाउन के दौरान पुलिस और सैनिटरी स्टाफ के लिए व डॉक्टरों द्वारा वीडियो कॉन्फ्रेंस के माध्यम से चिकित्सा सेवाएं शुरू की गईं । प्रयागराज में 24 घंटे कॉलसेंटर की शुरुआत की गई ।

अलीगढ़ का कंट्रोल रूम रहा बेहतर
अलीगढ़ में इंट्रीग्रेटेड कमांड कंट्रोल रूम को कोविड-19 कंट्रोल रूम में बदला गया । मुरादाबाद में प्रत्यक्ष लाभ हस्तांतरण के माध्यम से सरकारी पैकेज वितरण के लिए दैनिक वेतन श्रमिकों का पंजीकरण किया गया । सहारनपुर में सामानों की होम डिलिवरी के लिए किराने की दुकानों की पहचान करते हुए लोगों को सुविधाएं दी गईं ।

लखनऊ ने बनाए बेहतर कम्युनिटी किचन
लखनऊ में अस्पतालों में भर्ती गरीब, बेघर, स्वयंसेवकों और श्रमिकों के लिए शहर को आठ जोन में बांटते हुए कम्युनिटी किचन की शुरुआत की गई । इसके माध्यम से जरूरतमंदों को पका हुआ खाना देने की व्यवस्था की गई । कमांड कंट्रोल रूम के माध्यम से लोगों की जरूरतों को भी पूरा करने का काम किया गया । कमांड रूम के माध्यम से हर संभव मदद के प्रयास किए गए । इसी तरह कानपुर ने कमांड कंट्रोल के टोल फ्री नंबर पर आने वाली शिकायतों के आधार पर लोगों की मदद की । इसके साथ ही स्वास्थ्य सेवाओं में लोगों को मदद की गई ।
