राशन हुआ वितरण, दिखा कोरोना वायरस से जंग का जज्बा

लॉकडाउन के कारण राशन की मुश्किल न हो इसलिए पांच अप्रैल से होने वाले वितरण को बुधवार से ही करा दिया  । एक अप्रैल से शुरु हुए राशन वितरण में कोरोना वायरस को लेकर सर्तकता का भी ध्यान रखा गया  । हर कार्ड धारक के बायोमैट्रिक से पहले विक्रेता ने हैंडवॉश कराया  ।

राशन की दुकानों के बाहर एक-एक मीटर की दूरी के घेरे बना दिए गए थे  । सुबह छह बजे से राशन वितरण की व्यवस्था की गई है  । जबकि अभी तक राशन वितरण सुबह आठ से शाम पांच बजे तक ही होता था  । जिले में एक लाख से अधिक राशन कार्ड को राशन का वितरण हुआ  ।कोरोना वायरस के प्रकोप से बचाने के लिए पूरे देश में लॉकडाउन हो रखा है  । इससे दैनिक आय वाले श्रमिकों की आय काफी ज्यादा प्रभावित हुई है  । इसलिए सरकार ने मनरेगा जॉब कार्ड धारक, पंजिकृत श्रमिक और नगर निगम की पटरी व्यवसायी को निशुल्क राशन दिया गया  । अंत्योदय योजना के अंतर्गत कार्ड धारक 20 किलो गेंहू और 15 किलो चावल दिया  ।

वहीं, पात्र गृहस्थी कार्ड धारकों को प्रतिमाह तीन किलो और दो किलो चावल मिलता है  । निर्धारित श्रेणी में नहीं आने वाले पात्र गृहस्थी कार्ड धारकों को नकद मूल्यों पर राशन दिया गया  । निशुल्क राशन प्राप्त करने वाले राशन कार्ड के साथ, पंजिकृत प्रमाण पत्र भी लाएं  । खास बात यह रही कि कोरोना वायरस से बचाव को एक-एक मीटर पर गोलघेर खींचे हुए थे  । राशन वितरण से पहले सभी राशन कार्ड धारकों के हैंडवॉश किए  । उधर, जिला पूर्ति अधिकारी सतीश कुमार मिश्र ने बताया कि बुधवार को सुबह छह से दोपहर एक बजे तक 1 लाख 2 हजार 609 राशन कार्ड धारकों को राशन वितरण किया गया  ।

वितरण के दौरान सामाजिक दूरी का विशेष ध्यान रखा गया  । भीड़ नहीं होने दी गई  । अंत्योदय, मनरेगा और श्रम विभाग से पंजीकृत राशन कार्ड धारकों को निशुल्क दिया  । जबकि अन्य राशन कार्ड धारकों को निर्धारित मूल्य के अनुसार वितरण कराया  । कहीं कोई दिक्कत नहीं हुई  । आसानी से राशन वितरण हुआ  ।

केजरीवाल सरकार का बड़ा ऐलान, कोरोना मरीजों की सेवा में जान गंवाने वाले डॉक्टर-नर्स और सफाई कर्मी के परिवार को मिलेंगे 1 करोड़ रुपये

दिल्ली के मुख्यमंत्री अरविंद केजरीवाल बुधवार को ऐलान किया कि दिल्ली में यदि कोरोना वायरस रोगियों के इलाज और सेवा के दौरान किसी डॉक्टर,नर्स या स्वच्छता कर्मचारी की मौत होती है तो उनके परिवार को उनकी सेवा के रूप में 1 करोड़ रुपये प्रदान किए जाएंगे  । चाहे वो सरकारी कर्मचारी हों या फिर निजी  क्षेत्र के इससे कोई फर्क नहीं पड़ता  । 

दिल्ली के उपराज्यपाल अनिल बैजल ने बुधवार को दिल्ली के मुख्यमंत्री, मुख्य सुरक्षा अधिकारी, पुलिस आयुक्त और अन्य अधिकारियों के साथ दैनिक वीडियो कॉन्फ्रेंस की  । इस दौरान उन्होंने दिल्ली में चिकित्सा तैयारियों, जरूरी चिकित्सा उपकरण, डिस्चार्ज गाइडलाइन, गैर-अस्पताल आइसोलेशन और क्वारंटाइन एवं लॉकडाउन को लागू करने के उपायों की समीक्षा की  ।

उपराज्यपाल ने संक्रमण वाले क्षेत्रों, क्वारंटाइन सेंटर्स, सार्वजनिक स्थानों को सैनेटाइज करने के लिए फायर ब्रिगेड का उपयोग करने की सलाह दी  । उपराज्यपाल ने जिला आपदा प्रबंधन अधिकारियों को निर्देश दिया कि वे इस बीमारी की रोकथाम के लिए उपाय करें


 

दिल्ली में कोविड-19 के मामलों की संख्या बढ़कर 120 हुई

दिल्ली में पिछले चौबीस घंटे में कोरोना वायरस के 23 नए मामले सामने आने के बाद मंगलवार को संक्रमित व्यक्तियों की संख्या बढ़कर 120 हो गई  । स्वास्थ्य विभाग ने यह जानकारी दी  । इन 120 मामलों में 24 वे व्यक्ति हैं जिन्होंने निजामुद्दीन पश्चिम में एक धार्मिक सभा में भाग लिया था  ।

दिल्ली के स्वास्थ्य विभाग के अनुसार कम से कम पांच लोगों को अस्पताल से छुट्टी दे दी गई है, दो व्यक्तियों की मौत हो चुकी है और एक देश से बाहर चुका है  । सोमवार रात तक कोविड-19 के 97 मामले सामने आ चुके थे  ।  

देश में मृतक संख्या 38 हुई, कुल मामले 1637 पर पहुंचे 

केंद्रीय स्वास्थ्य मंत्रालय के अनुसार, देश में कोविड-19 के मामलों की संख्या बुधवार को 1637 पहुंच गई, वहीं इस महामारी से मौत का आंकड़ा 38 हो गया है  । मंत्रालय ने बताया कि 1466 कोरोना वायरस संक्रमितों का इलाज चल रहा है, वहीं 132 लोग या तो ठीक हो गये हैं या उन्हें अस्पतालों से छुट्टी दे दी गई है  । एक रोगी दूसरे देश जा चुका है  । स्वास्थ्य मंत्रालय के बुधवार सुबह नौ बजे के आंकड़ों के अनुसार मंगलवार के आंकड़े जारी होने के बाद से मौत के तीन नए मामले सामने आए हैं  । हालांकि, यह अभी पता नहीं है कि ये देश के किन हिस्सों से आए हैं  । मंगलवार रात तक देश में कोरोना वायरस से मौत के सर्वाधिक मामले महाराष्ट्र में थे  । इस राज्य में नौ रोगियों की मौत हो चुकी है  । गुजरात में छह, कर्नाटक में तीन, मध्य प्रदेश में तीन, पंजाब में तीन, दिल्ली में दो, पश्चिम बंगाल में दो और जम्मू कश्मीर में कोविड-19 से मौत के दो मामले आए हैं  । केरल, तेलंगाना, तमिलनाडु, बिहार और हिमाचल प्रदेश में इस महामारी से एक-एक रोगी की मौत हो चुकी है  । 