लाइव : नौ मिनट की दिवाली, दीप और मोमबत्ती जलाकर एकजुट दिखा पूरा बिहार
अद्भुत,अकल्पनीय और अलौकिक । राजधानी पटना का कोना कोना रविवार की रात दीपावली की तरह ही जगमग था । हर घर हर गली-मोहल्ला सब जगह दीये जल रहे थे । महावीर मंदिर ,दरभंगा हाउस काली मंदिर सहित सभी मंदिरों में भी दीये जलाए गये । पटाखे फोड़े जाते रहे । आसमान में फूट रहे पटाखों से सतरंगी नजारा दिख रहा था । क्या बच्चे ,महिला,युवा और बुजुर्ग सबके सब दीयेे जलाने में मशगूल दिखे ।प्रधानमंत्री के आह्वान पर रविवार की रात नौ बजते ही पटना में दीपोत्सव का नजारा उपस्थित था । नौ मिनट के बाद भी दीये जलते दिखे । बच्चों,महिलाओं व युवाओं का उत्साह तो देखते ही बन रहा था । पटन के अलावा गया, भागलपुर, मुजफ्फरपुर, सिवान, बेगूसराय सहित सभी जिलों में कुछ ऐसा ही नजारा था ।  

लाइव अपडेट :

-  घड़ी ने जैसे ही रात के नौ बजाए, लोगों के घरों की बत्तियां बुझ गईं । एकाएक घर घर छतों पर रखे तेल के दीपक टिमटिमाते दिखाई देने लगे । कहीं कहीं मोमबत्ती की श्रृंखला भी नजर आई । क्या हिन्दू और क्या मुसलमान । ये टिमटिमाते दिए सभी धर्मों के बीच भेदभाव को मिटाने की भूमिका निभाते नजर आ रहे थे । ऐसा पूरा रविवार रात नौ बजे नौ मिनट तक सभी घरों की लाइटें बुझाकर सिर्फ दिए और मोमबत्ती से घरों को रोशन करने के प्रधानमंत्री के आह्वान का असर घर घर नजर आया । छतों पर महिलाएं और बच्चे पूरे मोहल्ले के नजारा लेते दिखे । ये आलम जनपद के सभी शहरों के वार्डों और मोहल्लों के अलावा ग्रामीण क्षेत्रों में व्यापक तौर पर नजर आया ।

- राजधानी पटना के कई इलाकों में रात के 9 बजते ही गलियों, बालकनियों, छतों पर दीया जलाकर कोरोना वायरस के खिलाफ एकजुटता का परिचय दिया । लोग हर हर महादेव का नारा भी लगाने लगे ।

- भागलपुर के नाथनगर के रामपुर ब्राह्मण टोला में पीएम मोदी के आह्वाहन पर नौ मिनट तक दिया जलाया गया । रामपुर खुर्द की पंचायत समिति सदस्य रानी देवी व इनके परिवार के सदस्यों ने कोरोना को हराने के लिया संकल्प ।

- - उपमुख्यमंत्री सुशील कुमार मोदी ने ट्वीट कर कहा कि बिहार के करोड़ों लोगों ने रात नौ बजे नौ दीये या कैंडल जला कर जिस उत्साह से लाकडाउन के दौरान गरीबों के साथ एकजुटता प्रकट की और प्रधानमंत्री मोदी के  प्रकाश अभियान का समर्थन किया, उसके लिए जनता के सभी वर्ग का कोटि-कोटि अभिनंदन ।                             
-   तेज प्रताप यादव ने अपनी मां और पूर्व मुख्यमंत्री राबड़ी देवी के साथ फोटो शेयर करते हुए ट्विट किया :   यूँ ही कट जाएगी सफर साथ चलने से, मंजिल आएगी नजर साथ चलने से... हम हर उस शख्स के साथ खड़े हैं जो इस भयावह महामारी की लड़ाई में अपना योगदान दे रहे हैं । COVID-19 की अन्धकार को भगाएंगे, लालटेन हीं जलाएंगे ।
- अररिया में लालटेन जलाया 
- औरंगाबाद में ड्यूटी पर तैनात जवान इस तरह से दीप जलाया
- केंद्रीय गृह राज्यमंत्री श्री नित्यानन्द राय ने प्रधानमंत्री नरेंद्र मोदी के आह्वान पर कोरोना के खिलाफ लड़ाई में नई दिल्ली स्थित आवास पर दीप जलाया
- बेगूसराय में भी लोगों में दीया और मोमबत्ती जलाने का उत्साह दिया । ऐसा लग रहा था जैसे आजही दीवाली हो  
- बक्सर में दीप, फ़्लैश लाइट के अलावे लालटेन भी जलाये गए । यहाँ भी लोगों का उत्साह देखते बनता था । 
 -  केंद्रीय स्वास्थ्य राज्यमंत्री अश्विनी चौबे ने भी दीप जलाकर पीएम मोदी के आह्वान का समर्थन किया 
कोरोना वायरस : भारत में 83% मरीजों की उम्र 60 साल से कम
केंद्रीय स्वास्थ्य मंत्रालय ने शनिवार को पहली बार कोरोना से संक्रमित मरीजों की उम्र का ब्योरा जारी किया । आंकड़े दर्शाते हैं कि 83 फीसदी मरीजों की उम्र 60 वर्ष से कम है । वहीं, आम धारणा के विपरीत सबसे अधिक मरीज 21 से 60 वर्ष के आयुवर्ग से हैं ।

विशेषज्ञों के मुताबिक मरीजों की कम उम्र का एक बड़ा फायदा यह हो सकता है कि हमारे देश में कोरोना से होने वाली मृत्युदर अपेक्षाकृत कम रहेगी । जर्मनी और इटली के उदाहरण से इसे समझा जा सकता है । इटली में 56 फीसदी मरीजों की उम्र 60 वर्ष से अधिक है । वहां अब तक कोरोना के 1,19,827 मामले सामने आए हैं । इनमें से 14,681 मामलों में मरीज की मौत हो चुकी है, जो दुनिया में सबसे अधिक है । वहीं, जर्मनी में कोरोना के 91,159 मामले दर्ज हो चुके हैं । वहां 82 फीसदी मरीज 60 वर्ष से कम उम्र के हैं । देश में कोरोना से होने वाली मौतों की संख्या 1,275 है, जो इटली से कहीं कम है ।

पब्लिक हेल्थ विशेषज्ञ डॉ. अनंत भान ने आंकड़ों पर टिप्पणी करते हुए कहा कि उम्रदराज लोगों में कम संक्रमण होने से मौत की दर में अपेक्षाकृत कमी देखने को मिलेगी, क्योंकि कम उम्र के लोगों में प्रतिरोधक क्षमता अधिक, जबकि को-मॉर्बिडिटी कम होती है । हालांकि, उन्होंने यह भी कहा कि भारत समेत दुनिया के कई देशों में कोरोना संक्रमण की वजह से कम उम्र के लोगों की भी मौत हुई है । ऐसे में यह समझने की जरूरत है कि युवा और उम्रदराज, दोनों ही आयुवर्ग के लोगों को इससे बचाव के उपाय करने चाहिए ।


