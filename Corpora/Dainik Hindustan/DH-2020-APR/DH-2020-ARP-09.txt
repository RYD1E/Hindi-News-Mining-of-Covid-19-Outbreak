फिरोजाबाद के 22 वर्षीय युवक में कोरोना की पुष्टि, जमात में हिस्सा लेने आया था अलीगढ़
अलीगढ़ में कोरोना वायरस का पहला मामला सामने आया है । यहां पर एक 22 वर्षीय युवक में कोविड-19 की पुष्टि हुई है । अलगीढ़ के जिला अधिकारी सीबी सिंह ने इस बात की जानकारी दी । उन्होंने बताया कि यह युवक फिरोजाबाद का रहने वाला है और 12 मार्च को अलीगढ़ में जमात के कार्यक्रम में शामिल होने के लिए आया था । उन्होंने साफ किया कि युवक का दिल्ली स्थिति निजामुद्दीन मरकज में हुए जमात के कार्यक्रम से कोई संबंध नहीं है ।

जिला अधिकारी ने बताया कि इस युवक के साथ ही 9 अन्य लोगों को 30 मार्च को होम क्वारंटाइन कर दिया गया था । बाकी 9 लोगों की कोरोना रिपोर्ट नेगेटिव आई है । सिर्फ यह युवक ही पॉजिटिव पाया गया है ।
अलीगढ़ के मुख्य चिकित्सा अधिकारी डॉक्टर बीपी सिंह ने बताया कि जमात में हिस्सा लेने आए एक व्यक्ति की रिपोर्ट पॉजिटिव आई है । यह शाहजमाल की एक मस्जिद में क्वारंटाइन था । शाहजमाल गोविंद नगर स्थित मस्जिद के आसपास लगभग 1 किलोमीटर का पूरा इलाका जिला प्रशासन और स्वास्थ्य महकमा सील करेगा । इसके साथ ही युवक के टच में जितने भी लोग आए हैं उन सभी की और 1 किलोमीटर के भीतर सभी आने वाले सभी लोगों को क्वरंटाइन किया जाएगा । इसके साथ ही 3 किलोमीटर के भीतर आने वाले सभी लोगों की स्क्रीनिंग कराई जाएगी । शाहजमाल में स्वास्थ्य विभाग और जिला प्रशासन की टीम पहुंच गई है । दोनों टीमों ने मिलकर कार्य शुरू कर दिया है ।
अलीगढ़ में कोरोना वायरस पॉजिटिव केस मिला
जमात से आए जमाती में से एक की रिपोर्ट पॉजिटिव आने से स्वास्थ्य महकमा और जिला प्रशासन में हड़कंप मच गया है । फिरोजाबाद का रहने वाला युवक 12 मार्च को अलीगढ़ आया था । इसके साथ करीब 10 लोग और थे । बुधवार को स्वास्थ विभाग की टीम ने फैज मस्जिद शाहजमाल से 10 लोगों का नमूना लिया था । जिसमें से एक की रिपोर्ट पॉजिटिव आई बाकी सभी की नेगेटिव आई हैं ।

मुख्य चिकित्सा अधिकारी डॉक्टर बीपी सिंह ने बताया कि जमात से एक व्यक्ति की रिपोर्ट पॉजिटिव आई है । यह शाह जमाल की एक मस्जिद में क्वॉरेंटाइन था ।

शाहजमाल गोविंद नगर स्थित मस्जिद के आसपास लगभग 1 किलोमीटर का पूरा इलाका जिला प्रशासन और स्वास्थ्य महकमा सील करेगा । इसके साथ ही युवक के टच में जितने भी लोग आए हैं उन सभी की और 1 किलोमीटर के भीतर सभी आने वाले सभी लोगों को क्वॉरेंटाइन किया जाएगा । इसके साथ ही 3 किलोमीटर के भीतर आने वाले सभी लोगों की स्क्रीनिंग कराई जाएगी । शाहजमाल में स्वास्थ्य विभाग और जिला प्रशासन की टीम पहुंच गई है । दोनों टीमों ने मिलकर कार्य शुरू कर दिया है ।
यूपी में आज 22 और नए मरीजों में कोरोना, अब तक 391 कोविड - 19 पॉजिटिव
उत्तर प्रदेश में कोरोना वायरस कहर जारी है । प्रतिदिन कोरोना के मामले तेजी से बढ़ते जा रहे हैं । गुरुवार को 22 नए मरीजों की कोरोना रिपोर्ट पाजिटिव मिली हैं । इनमें आगरा के 19, सीतापुर के 3, हरदोई के 1 मरीज शामिल हैं ।  

प्रमुख सचिव स्वास्थ्य अमित मोहन प्रसाद ने बताया कि प्रदेश के 37 जिलों से अब तक 391 केस सामने आए हैं, जिनमें से 187 तबलीगी जमात से जुड़े हुए हैं । अब तक सामने आए कोरोना संक्रमित केसों में 0 से 20 वर्ष वर्ग के 16%, 21 से 40 वर्ष उम्र वर्ग के 44%, 41 से 60 वर्ष उम्र वर्ग के 27% और 60 से अधिक उम्र के 13% लोग शामिल हैं । 

आगरा में 86  कोरोना पॉजिटिव

लखनऊ केजीएमयू की गुरुवार को जारी कोरोना जांच में रिपोर्ट सबसे ज्यादा पॉजिटिव मरीजों की संख्या आगरा की है । 19 नए मरीजों को मिलाकर आगरा में 86  कोरोना पॉजिटिव मरीज हो गए हैं । इसके अलावा नोएडा में 58 ; मेरठ में 33 ; गाजियाबाद और लखनऊ में 28 ; सहारनपुर और शामली में 17-17 ; कानपुर 8 और सीतापुर में 10, वाराणसी में 7 ; बरेली और महाराजगंज में 6-6 ; गाजीपुर, गाजीपुर और बस्ती में 5-5 ; लखीमपुरखीरी, फिरोजाबाद, आजमगढ़ और हाथरस में 4-4 ; जौनपुर, हापुड़, प्रतापगढ़ और बुलंदशहर में 3-3 ; बागपत, पीलीभीत, मिर्जापुर, मथुरा, रायबरेली, बांदा और मुरादाबाद में 2-2 ; औरैया, बाराबंकी, बदायूं, हरदोई में 2 और कौशांबी में 1 मरीज हैं । 
लाॅक किए गए इलाकों में सबसे ज्यादा आगरा के : 
पूरी तरह लीक किए गए इलाकों में सबसे ज्यादा आगरा के 22 मुहल्ले हैं । इसके अलावा लखनऊ के 11, गाजियाबाद 13, नोएडा 12, कानपुर नगर 12, वाराणसी चार, शामली तीन, मेरठ सात, बरेली एक, बुलंदशहर तीन, बस्ती के तीन, फिरोजाबाद तीन, सहारनपुर चार, महाराजगंज चार व सीतापुर के एक क्षेत्र को पूरी तरह से सील कर दिया गया है । एनसीआर में एक -दो स्थानों से सूचना मिली है कि ये ठीक नहीं हैं ।

सील किए गए इलाकों की ड्रोन से होगी निगरानी : डीजीपी

प्रदेश के डीजीपी हितेश चंद्र अवस्थी ने बताया कि जिन 15 जिलों में हॉटस्पॉट को सील किया जा रहा है, वहां किसी प्रकार की आवाजाही नहीं होगी । इन इलाकों में सप्लाई की व्यवस्था सिर्फ होम डिलीवरी के जरिए ही होगी । फल, सब्जी, दवा व राशन इत्यादि की व्यवस्था होम डिलीवरी के माध्यम से हर घर तक पहुंचेगी । उन्होंने बताया कि कोरोना पॉजिटिव लोगों के संपर्क में आए हर एरिया व लोगों को चिह्नित कर क्वारंटीन व सैनेटाइज किया जा रहा है । इन इलाकों में ड्रोन की मदद से निगरानी की जाएगी । 
