कोरोना वैक्सीन पर बोले WHO चीफ, इबोला का ढूंढा था इलाज, इसका भी तोड़ ढूंढ रहे
Coroanvirus vaccine: कोरोना वायरस की वैक्सीन को लेकर WHO ने कहा कि इसपर काम तेजी से चल रहा है । हमने दूसरे कोरोना वायरस का भी इलाज ढूंढा था
जिनेवा
डब्ल्यूएचओ चीफ टी बी गेब्रेयेसस ने कोरोना वायरस की वैक्सीन को लेकर कुछ सकारात्मक संकेत दिए हैं । उन्होंने कहा कि इससे पहले इबोला का वैक्सीन ढंढने में WHO की अहम भूमिका रही है और इस बार भी वैक्सीन बनाने के काम में तेजी लाई गई है । उन्होंने आगे कहा, 'WHO ने इबोला वैक्सीन के विकास में अहम योगदान दिया था और हम कोविड19 के वक्त में वैसा ही काम कर रहे हैं । कोविड19 वैक्सीन बनाने का काम तेज किया गया है इसकी वजह पिछला काम है । WHO और इसके सहयोगियों ने कई सालों से अन्य कोरोना वायरस के वैक्सीन पर काम किया है ।'

WHO चीफ ने कहा कि कोविड19 महामारी से काफी नुकसान हुआ है । डब्ल्यूएचओ महामारी के अन्य स्वास्थ्य सेवाओं, विशेषकर बच्चों के लिए मौजूद सेवाओं पर होने वाले प्रभाव को लेकर काफी चिंतित है । हालांकि, उन्होंने साथ ही चेतावनी जारी की है कि कोरोना का साया अभी दुनिया से दूर नहीं जाने वाला । डब्ल्यूएचओ महानिदेशक ने कहा, 'महामारी अभी दूर होने में वक्त लगेगा । WHO अफ्रीका,पूर्वी यूरोप, लातिन अमेरिका और कुछ एशियाई देशों में बढ़ते मामलों से चिंतित है । इन देशों में मामले और मौत के आंकड़ों को रिपोर्ट नहीं हो रहे हैं, क्योंकि यहां टेस्टिंग की क्षमता कम है ।'

रिकवर होने वाले फिर हो सकते हैं बीमार
दुनियाभर में कोरोना वायरस से मरने वालों की संख्या 2 लाख का आंकड़ा पार कर गई है । वहीं, संयुक्त राष्ट्र की स्वास्थ्य एजेंसी डब्ल्यूएचओ ने दो दिन पहले भी ऐसी आशंका जताई थी जिसने लोगों के मन में डर पैदा कर दिया था । उन्होंने कहा था, 'फिलहाल ऐसे कोई सबूत नहीं है कि जो लोग कोविड19 महामारी से ठीक हो गए हैं और उनके शरीर में ऐंटीबॉडीज हैं वे दूसरी बार संक्रमित होने से बच जाएंगे ।'
देखिए, स्‍पेन में 'कोरोना कैद' से मिली मुक्ति तो चहकने लगा बचपन
कोरोना वायरस (Coronavirus) की कैद में 42 दिन तक रहने के बाद छूट मिलने पर स्‍पेन (Spain Coronavirus) में बच्‍चों (Spain Children) ने जमकर मस्‍ती की । मोहल्‍ले की गलियों से लेकर समुद्री बीच तक गुलजार द‍िखे । बच्‍चों में जमकर उत्‍साह देखा गया । आइए देखते हैं कुछ शानदार तस्‍वीरें.....
कोरोना वायरस के कहर से दुनियाभर में करीब 30 लाख लोग संक्रमित हो गए हैं । इस महामारी से जहां लाखों लोगों की मौत हो गई है, वहीं अरबों लोग घरों में कैदी बनकर रह गए हैं । कोरोना महासंकट की सबसे बड़ी मार बच्‍चों पर पड़ी है । घरों में कैदी बनकर बैठे बच्‍चे अपनी 'आजादी' के लिए तरस गए हैं । आलम यह है कि वे खुली हवा में सांस भी नहीं ले पा रहे हैं । इस बीच जब कोरोना से जूझ रहे यूरोपीय देश स्‍पेन में 42 दिन बाद बच्‍चों को लॉकडाउन में छूट दी गई तो वहां नजारा देखने लायक रहा...
14 साल के बच्‍चों को एक घंटे खेलने की मिली छूट

कोरोना वायरस की मार से सबसे ज्‍यादा प्रभावित देशों में शामिल स्‍पेन से एक अच्‍छी खबर आई है । स्‍पेन की सरकार ने कोरोना का कहर थमने के बाद अब 14 साल तक के बच्‍चों को घरों के बाहर खेलने की अनुमति दे दी है । हालांकि इसमें दो शर्त भी जुड़ी हुई । स्पेन में 14 साल से कम उम्र के बच्चे अपने माता या पिता के साथ ही केवल एक घंटे के लिए बाहर निकलकर खेल सकते हैं ।

गलियों से लेकर समुद्री बीच तक बच्‍चों की भीड़

स्‍पेन में 42 दिन बाद कोरोना लॉकडाउन में छूट के बाद रविवार को नजारा देखने लायक था । हर तरफ बच्‍चों में उत्‍साह देखा गया । मोहल्‍ले की गलियां हों या समुद्री बीच, हर तरफ बच्‍चो की भारी भीड़ देखी गई । दो जुड़वा लड़कों की मां सुसाना साबाते ने कहा, ‘यह शानदार है । मुझे यकीन नहीं होता कि छह सप्ताह हो गए हैं । आज जब मैंने अपने बच्चों को बाहर जाने के लिए उनके स्कूटर दिए, तो उनकी खुशी का ठिकाना नहीं रहा ।’

पुलिस के कड़े पहरे के बीच 'आजादी का जश्‍न'

बताया जा रहा है कि छूट के बाद पूरे स्‍पेन में लाखों की संख्‍या में बच्‍चों ने 42 दिन बाद खुली हवा में सांस ली । हालांकि इस दौरान हर तरफ स्‍पेन की पुलिस का कड़ा पहरा रहा । पुलिस ने एक घंटे और 14 साल की उम्र की शर्त को तोड़ने वालों को रोका । माना जा रहा है कि दो मई से युवाओं को भी लॉकडाउन में ढील दी जा सकती है । कुछ समुद्री बीच भी इस दौरान खोले गए और हालांकि वहां पर तैरने, पिकनिक मनाने या सनबाथ लेने की छूट नहीं दी गई ।

बच्‍चों को साइकल चलाने, फुटबॉल खेलने की छूट

स्‍पेन के नए नियमों के तहत बच्‍चों को साइकल चलाने और फुटबाल खेलने की अनुमति दी गई है । हालांकि बच्‍चे अपने परिवार के बच्‍चों के अलावा किसी और के परिवार के साथ नहीं खेल सकते हैं । बच्‍चों को खेल के मैदान में भी जाने की छूट नहीं दी गई है । बच्‍चे सुबह 9 बजे से रात 9 बजे के बीच एक बार केवल एक घंटे के लिए ही घर से बाहर जा सकते हैं । उन्‍हें अपने घर से केवल 1 किमी दूर तक जाने की अनुमति है और इस दौरान उन्‍हें मास्‍क पहनना होगा ।

स्‍पेन में कोरोना वायरस से 23 हजार लोगों की मौत

स्‍पेन में कोरोना वायरस से 226,629 लोग संक्रमित हैं और 23 हजार लोगों की मौत हो गई है । इस बीच अब स्‍पेन ही नहीं कोरोना वायरस के कारण लागू किए गए लॉकडाउन में कई यूरोपीय देशों में चरणबद्ध और व्यस्थित तरीके से ढील दिए जाने की शुरुआत हो गई है । सबकुछ ठीक रहा तो इटली में 18 मई को स्टोर और संग्रहालय खोल दिए जाएंगे और एक जून से कैफे और सलून खोले जाएंगे । हालांकि लोगों को इस दौरान मास्क पहनना होगा और सामाजिक दूरी बनाए रखना होगा ।

कोरोना: आज देश में सबसे ज्यादा मौतें, अबतक 886 संक्रमितों ने तोड़ा दम
Coronavirus in India: देश में पिछले 24 घंटे में कोरोना से पीड़ित 60 मरीजों ने दम तोड़ दिया । यह अबतक एक दिन में हुई मौतों में सबसे ज्यादा है । वहीं देश में कोरोना के कुल मामले बढ़कर 27892 हो गए हैं । जानिए किस राज्य में कितने संक्रमितों की हुई मौत...
नई दिल्ली
देश में घातक कोरोना का कहर लगातार बढ़ता ही जा रहा है । पिछले 24 घंटे में कुल 60 संक्रमितों ने दम तोड़ दिया । यह अबतक एक दिन में हुई मौतों में सबसे ज्यादा है । बता दें कि अभी तक देश में कुल 886 लोगों की मौत कोरोना के संक्रमण से हो चुकी है । इससे पहले 24 अप्रैल को 57 संक्रमितों ने दम तोड़ा था ।
राज्य	मौतें (रविवार को)
महाराष्ट्र	19
गुजरात	18
मध्य प्रदेश	8
राजस्थान	7
उत्तर प्रदेश	3
पश्चिम बंगाल	2
पंजाब	1
कर्नाटक	1
तमिलनाडु	1

किस राज्य में अबतक कितने संक्रमितों की मौत?
राज्य/ केंद्रशासित प्रदेश	कुल मौतें
अंडमान निकोबार	0
आंध्र प्रदेश	31
अरुणाचल प्रदेश	0
असम	1
बिहार	2
चंडीगढ़	0
छत्तीसगढ़	0
दिल्ली	54
गोवा	0
गुजरात	151
हरियाणा	3
हिमाचल प्रदेश	1
जम्मू और कश्मीर	6
झारखंड	3
कर्नाटक	20
केरल	4
लद्दाख	0
मध्य प्रदेश	106
महाराष्ट्र	342
मणिपुर	0
मेघालय	1
मिजोरम	0
ओडिशा	1
पांडिचेरी	0
पंजाब	18
राजस्थान	41
तमिलनाडु	24
तेलंगाना	26
त्रिपुरा	0
उत्तराखंड	0
उत्तर प्रदेश	31
पश्चिम बंगाल	20
कुल मौतें	886



भारत में कोरोना संक्रमण से जुड़े कुछ तथ्य
1.भारत में कोरोना का पहला मामला कब और किस राज्य में सामने आया?
भारत में कोरोना संक्रमण का पहला मामला 30 जनवरी को केरल में सामने आया था । चीन के वुहान यूनिवर्सिटी से लौटे एक छात्र में कोरोना वायरस के लक्षण पाए गए थे ।

2.भारत में कोरोना वायरस से पहली मौत कब और कहां हुई?
भारत में कोरोना वायरस से पहली मौत 12 मार्च को हुई । कर्नाटक के कलबुर्गी में सऊदी अरब से लौट 76 साल के शख्स भारत में इस वायरस के पहले शिकार बने ।

3.भारत में कुल कितने लोग कोरोना से संक्रमित हैं और अब तक कितनी मौतें हुई हैं?
स्वास्थ्य मंत्रालय के मुताबिक सोमवार सुबह तक देश में कोरोना संक्रमण से मरने वालों की संख्या 872 रहो गई है । इसके साथ ही संक्रमितों की संख्या बढ़कर 27,892 हो गई है ।

4.कोरोना वायरस की चपेट में आए अब तक कितने मरीज ठीक हो चुके हैं?
स्वास्थ्य मंत्रालय के मुताबिक सोमवार सुबह तक 6,184 लोग ठीक हो चुके हैं और एक व्यक्ति विदेश चला गया है । कुल मामलों में 111 विदेशी नागरिक भी शामिल हैं ।












