कोरोना: दिल्ली में आज 17 मामले, सबसे ज्यादा 10 डिस्चार्ज
कोरोना वायरस लॉकडाउन (Coronavirus lockdown in Delhi) के दूसरे चरण के पहले दिन भी दिल्ली में संक्रमित मरीजों के मिलने का सिलसिला जारी है । राजधानी में आज कोरोना के कुल 17 मरीज मिले हैं, जबकि 10 लोगों को ठीक होने के बाद घर भेज दिया गया है । प्रशासन ने राजधानी में 56 इलाकों को कंटेनमेंट जोन (Containment Zone in Delhi NCR) घोषित किया है ।
नई दिल्ली
कोरोना वायरस लॉकडाउन के दूसरे चरण के पहले दिन भी दिल्ली में संक्रमित मरीजों के मिलने का सिलसिला जारी है । अकेले दिल्ली में कोरोना संक्रमित मरीजों की संख्या 1578 हो चुकी है । आज दिल्ली में दो मरीजों की मौत हुई, इसी के साथ कोरोना वायरस के संक्रमण से मृतकों की संख्या बढ़कर 32 हो गई है । आज 10 लोग ठीक होने के बाद डिस्चार्ज भी हुए हैं । एक दिन में डिस्चार्ज होने का यह सबसे बड़ा मामला है ।
मॉडल टाउन का एक और इलाका सील
कोरोना वायरस के रोकधाम में जुटे प्रशासन ने बुधवार को मॉडल टाउन स्थित पुलिस कालोनी के जी, एच और आई ब्लॉक को भी कंटेनमेंट जोन घोषित कर दिया है । इसी के साथ राजधानी में कंटेनमेंट जोन की संख्या बढ़कर 56 हो गई है ।
बाड़ा हिंदूराव इलाका भी कंटेनमेंट जोन घोषित
बाड़ा हिंदूराव इलाके में भी कोरोना वायरस का संक्रमित मरीज मिलने के बाद प्रशासन ने इसे कंटेनमेंट जोन घोषित कर दिया है । इस इलाके में किसी भी व्यक्ति के बाहर निकलने पर रोक लगा दी गई है । वहीं राज्य सरकार द्वारा चलाए जा रहे विभिन्न मुफ्त भोजन वितरण केंद्रों पर भारी भीड़ लग रही है ।
महाराष्ट्र को थोड़ी राहत, बुधवार को सिर्फ 232 नए मामले, कुल 2916 कोरोना पॉजिटिव
Corona in maharashtra: महाराष्ट्र में कोरोना के कुल मामलों की संख्या अब 2916 हो गई है । बुधवार को 232 मामले सामने आए जोकि पिछले कुछ दिनों की तुलना में काफी कम हैं ।
मुंबई
कोरोना से बुरी तरह जूझ रहे महाराष्ट्र के लिए बुधवार को थोड़ी सी राहत मिली । राज्य में बुधवार को सिर्फ 232 नए मामले सामने आए । महाराष्ट्र में कोरोना के कुल 29 मरीज बुधवार को ठीक भी हुए । इस प्रकार राज्य में कोरोना संक्रमण से ठीक होने वालों की कुल संख्या अब 295 हो गई है । राज्य में कोरोना के कुल संक्रमितों की संख्या अब 2916 हो गई है ।
राज्य में बुधवार को कोरोना से कुल 9 लोगों की मौत हो गई । इस प्रकार मरने वालों की संख्या अब 187 हो गई है । पिछले कई दिनों से महाराष्ट्र में हर दिन दो सौ से तीन सौ नए मामले सामने आ रहे हैं । राज्य में कोरोना संक्रमितों की संख्या अब तीन हजार के करीब पहुंच गई है । मुंबई देश का ऐसा शहर है, जहां कोरोना संक्रमितों की संख्या सबसे ज्यादा है ।
मुंबई में कई दिनों से आ रहे थे सैकड़ों मामले, बुधवार को सिर्फ 66
मंगलवार को सिर्फ मुंबई में ही कोरोना के 204 नए मामले सामने आए थे और 11 लोगों की मौत हुई है । सिर्फ मुंबई में ही कोरोना के संक्रमितों की कुल संख्या 1800 के पार पहुंच गई है । मुंबई शहर में ही कोरोना के चलते सौ से ज्यादा लोगों की मौत हो चुकी है । मुंबई के धारावी समेत कई इलाकों में कोरोना के मामले काफी तेजी से आ रहे हैं ।
मुंबई के बांद्रा में मंगलवार को जुटी भीड़ के चलते यह आशंका जताई जा रही थी कि कोरोना के मामलों में बढ़ोतरी हो सकती है । हालांकि, बुधवार को कोरोना पॉजिटिव लोगों की संख्या में आई कमी ने महाराष्ट्र और मुंबई दोनों को राहत दी है । हालांकि, अभी भी राज्य के हालात काफी चिंताजनक बने हुए हैं ।
कोरोना वायरस से संक्रमण के संदेह में डॉक्टर अस्पताल में भर्ती
गाजियाबाद, 15 अप्रैल (भाषा) कोरोना वायरस से संक्रमित होने के संदेह में एक डॉक्टर को बुधवार को दिल्ली के अस्पताल में भर्ती कराया गया । अधिकारियों ने यह जानकारी दी ।मुख्य चिकित्सा अधिकारी डॉ एन के गुप्ता ने बताया कि मंगलवार को रात 9:30 बजे डॉक्टर को उसी अस्पताल में ले जाया गया जहां वह काम करता था । कुछ दिनों से वह गाजियाबाद स्थित अपने फ्लैट से काम कर रहा था । गुप्ता ने बताया कि सूचना मिलने के बाद उस इलाके को संक्रमणमुक्त कर दिया गया है ।जिलाधिकारी अजय शंकर पांडेय ने कहा कि यदि डॉक्टर में संक्रमण की पुष्टि होती है तो
गाजियाबाद, 15 अप्रैल (भाषा) कोरोना वायरस से संक्रमित होने के संदेह में एक डॉक्टर को बुधवार को दिल्ली के अस्पताल में भर्ती कराया गया । अधिकारियों ने यह जानकारी दी ।मुख्य चिकित्सा अधिकारी डॉ एन के गुप्ता ने बताया कि मंगलवार को रात 9:30 बजे डॉक्टर को उसी अस्पताल में ले जाया गया जहां वह काम करता था । कुछ दिनों से वह गाजियाबाद स्थित अपने फ्लैट से काम कर रहा था । गुप्ता ने बताया कि सूचना मिलने के बाद उस इलाके को संक्रमणमुक्त कर दिया गया है ।जिलाधिकारी अजय शंकर पांडेय ने कहा कि यदि डॉक्टर में संक्रमण की पुष्टि होती है तो जिस इमारत में वह रहते थे उसे सील कर दिया जाएगा ।