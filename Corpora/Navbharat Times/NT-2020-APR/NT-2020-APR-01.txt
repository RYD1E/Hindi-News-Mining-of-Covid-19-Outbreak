कोरोना वायरस: भारत में 2000 के करीब पहुंचा संक्रमितों का आंकड़ा, 59 की मौत
देश में कोरोना वायरस के मामलों बहुत तेजी से बढ़े हैं । अब तक देश में कोरोना संक्रमण के कुल मामले 1949 हो गए हैं । 59 लोगों की मौत भी हो चुकी है । तबलीगी जमात की वजह से आंकड़े और तेजी से बढ़ रहे हैं ।
नई दिल्ली
तबलीगी जमात का निजामुद्दीन मरकज भारत में कोरोना वायरस संक्रमण के सबसे बड़े कैरियर के रूप में उभरा है । यहां मार्च में हुए जलसे में हिस्सा आए तमाम लोगों के अलग-अलग राज्यों में कोरोना संक्रमित पाए जाने का सिलसिला जारी है । इस बीच भारत में कोरोना वायरस से संक्रमण का आंकड़ा 1900 के पार पहुंच चुका है । इस घातक वायरस से देश में कम से कम 59 लोगों की मौत की भी पुष्टि की जा चुकी है । अकेले बुधवार को 450 से ज्यादा नए केस सामने आए ।
राज्यों में जमात से जुड़े लोगों की युद्ध स्तर पर तलाश शुरू
मार्च में निजामुद्दीन मरकज हुए जलसे में किस राज्य से कितने लोग आए, वे कहां-कहां से और ट्रांसपोर्ट के किस साधन से गुजरे, यह बहुत बड़ी चुनौती बन चुकी है । यही वजह है कि केंद्र ने सभी राज्यों से कहा है कि वे तबलीगी जमात में हिस्सा लेने वालों के संपर्कों का युद्ध स्तर पर पता लगाएं ।

मरकज से लौटे 6 हजार से ज्यादा लोगों की हुई पहचान
निजामुद्दीन मरकज में आए तबलीगी जमात से जुड़े लोगों की देशभर में तलाश के लिए बड़े पैमाने पर अभियान चलाया जा रहा है । तमाम राज्यों में अब तक 6000 से ज्यादा लोगों की पहचान की जा चुकी है । राज्य सरकारें लगातार ऐसे लोगों को ट्रेस करने की मुहिम में जुटी हैं । निजामुद्दीन मरकज के जलसे में शिरकत करने वाले पहचाने गए लोगों में से 5 हजार से ज्यादा लोगों को तमाम राज्यों के अस्पतालों में क्वारंटीन में रखा गया है । इसके अलावा गुजरात, तमिलनाडु और तेलंगाना में करीब 2000 अन्य ऐसे लोगों को ट्रेस करने की कोशिश की जा रही है ।

मौलाना अरेस्ट क्यों नहीं, जमात के आतंकी लिंक?

देश में कोरोना वायरस संक्रमण के केस बढ़कर हुए 1,949
केंद्रीय स्वास्थ्य मंत्रालय ने बुधवार दोपहर को बताया कि पिछले 24 घंटे में कोरोना वायरस संक्रमण के 386 मामले सामने आए हैं । मंत्रालय ने बताया कि कोरोना वायरस के संक्रमण में उछाल तबलीगी जमात के जलसे में शामिल होने वाले लोगों की वजह से आया है । उसने देश में कुल 1,637 केसों और 38 मौतों की पुष्टि की है । हालांकि, अलग-अलग राज्यों और केंद्रशासित प्रदेशों की तरफ से नए केसों के बारे में जो जानकारी दी गई है, उसे मिलाकर देश में अब कोरोना वायरस से संक्रमण का आंकड़ा 1,949 पहुंच चुका है जबकि कम से कम 59 लोगों की मौत हुई है ।
दिल्ली में कुल 152 केस, 53 जमात से जुड़े
महाराष्ट्र, तमिलनाडु और दिल्ली में बड़ी तादाद में नए मामले सामने आए हैं । दिल्ली में यह आंकड़ा बढ़कर 152 हो चुका है, जिसमें 53 वे लोग हैं जिन्होंने निजामुद्दीन जलसे में शिरकत की थी ।

अस्पताल में जमाती ने की खुदकुशी की कोशिश

महाराष्ट्र में 33 नए केस, अकेले मुंबई में 30 नए मामले
महाराष्ट्र में बुधवार को 33 नए मामले आने के बाद सूबे में कोरोना वायरस से संक्रमण के मामले बढ़कर 335 हो गए । इनमें से 30 नए मामले तो अकेले मुंबई में सामने आए हैं । यह आंकड़ा और भी बढ़ सकता है क्योंकि करीब 5 हजार लोगों को क्वारंटीन किया गया है और वे सर्वाधिक जोखिम वाली श्रेणी में हैं । सूबे में कोरोना से बुधवार को 6 मौत हुई जिससे वहां मौत का आंकड़ा बढ़कर 16 हो चुका है ।

​सटीक जानकारी चाहिए तो अखबार पढ़ें

तमिलनाडु में कुल 234 केस, इनमें से 110 जमात से जुड़े
तमिलनाडु में कोरोना वायरस के कुल मामले बढ़कर 234 हो गए हैं । इनमें से 110 लोग वे हैं जो दिल्ली में तबलीगी जमात के जलसे में शिरकत कर लौटे हैं । तमिलनाडु में कम से कम 515 ऐसे लोगों की पहचान की जा चुकी है, जिन्होंने दिल्ली में तबलीगी गतिविधियों में हिस्सा लिया था । इनमें से कम से कम 59 को क्वारंटीन किया गया है ।

1 ही राज्य में जमात के 110 लोगों को कोरोना, देशभर में तलाश

तेलंगाना के कुल 57 केसों में 50 मरकज से जुड़े हुए
ऐसा ही कुछ हाल तेलंगाना का है, जहां के कुल 57 संक्रमितों में से 50 ऐसे हैं जो निजामुद्दीन मरकज से लौटे हैं । दिल्ली में तबलीगी जमात के कार्यक्रम में हिस्सा लेकर लौटने वाले राज्य के कम से कम 840 लोगों की पहचान की जा चुकी है । बाकी 160 को भी ट्रेस करने की कोशिश जारी है ।