कोरोना: दिल्ली में 186 नए मामले, संक्रमितों की संख्या 1893 हुई
Coronavirus cases in Delhi: शनिवार को दिल्ली में कोरोना वायरस के कुल 186 नए मामले सामने आए । जिसके बाद संक्रमित मरीजों की संख्या 1893 पहुंच गई है । वहीं आज 1 संक्रमित ने दम तोड़ दिया । जानिए आज की अपडेट...
नई दिल्ली
दिल्ली में कोरोना वायरस का संक्रमण लगातार बढ़ता जा रहा है । शनिवार को राजधानी में 186 नए मामले सामने आए, जिसके बाद संक्रमित मरीजों की कुल संख्या 1893 हो गई है । वहीं आज 1 संक्रमित ने दम तोड़ दिया । इसी के साथ दिल्ली में कोरोना से मृतकों की तादाद बढ़कर 43 हो गई है । आज 134 मरीजों को ठीक होने के बाद अस्पताल से छुट्टी भी दे दी गई ।
दिल्ली: एम्स की नर्सिंग अधिकारी कोरोना पॉजिटिव
दिल्ली एम्स में कार्यरत एक नर्सिंग अधिकारी और उनके 20 महीने के बच्चे की कोरोना जांच रिपोर्ट पॉजिटिव आई है । कहा जा रहा है कि उनके पति कोरोना वायरस से संक्रमित हैं । संभावना है कि नर्सिंग अधिकारी को उनके पति से कोरोना का संक्रमण हुआ है ।

जहांगीरपुरी में एक ही परिवार के 31 पॉजिटिव
आज जहांगीरपुरी में एक ही परिवार के 31 लोगों का कोरोना टेस्ट पॉजिटिव आने से प्रशासन ने हड़कंप मच गया । उत्तरी दिल्ली के डिस्ट्रिक मजिस्ट्रेट दीपक शिंदे ने बताया कि जहांगीरपुरी के ब्लॉक सी में कोरोना वायरस के 31 नए मामले सामने आए हैं । इस इलाके को कंटेनमेंट जोन घोषित कर दिया गया है । ये लोग कोरोना का शिकार हुई एक महिला के परिवार से जुड़े हैं ।

दिल्ली में 8 नए इलाके कंटेनमेंट जोन घोषित
कोरोना वायरस के तेजी से बढ़ते संक्रमण को देखते हुए दिल्ली सरकार ने आज 8 नए इलाकों को कंटेनमेंट जोन घोषित कर दिया है । इसी के साथ दिल्ली में सील किए गए इलाकों की संख्या बढ़कर 76 हो गई है । इन इलाकों में लोगों की आवाजाही पूर्णत प्रतिबंधित रहेगी । वहीं स्वास्थ्य विभाग के अधिकारी घर-घर जाकर लोगों का सर्वे करेंगे । साथ ही पूरे इलाके को सेनिटाइज करने का काम भी किया जाएगा ।
कोरोना पर ICMR के आंकड़ों से बढ़ी टेंशन, एक दिन में बढ़े 2,154 नए मरीज
Coronavirus Impact, Coronavirus Effect : महाराष्ट्र और गुजरात ने शनिवार को अलग-अलग मामलों में रेकॉर्ड बनाए । महाराष्ट्र के मुंबई में एक दिन में रेकॉर्ड 184 नए कोरोना पॉजिटिव केस सामने आए तो गुजरात में रेकॉर्ड सात कोविड-19 मरीजों ने दम तोड़ दिया ।
नई दिल्ली
एक तरफ देश के 23 राज्यों के 47 जिलों से खुशखबरी आई है, जहां कभी कोरोना मरीज पाए गए थे । दूसरी तरफ महाराष्ट्र और गुजरात में बढ़े रहे मामलों ने चिंता बढ़ा दी है । देश में कोरोना के घटते मामलों का जो ट्रेंड एक दिन पहले दिख रहा था वो शनिवार को अचानक 2 हजार के पार पहुंच गया । जी हां, भारतीय आयुर्विज्ञान अनुसंधान परिषद के अनुसार शनिवार को रात 9 बजे तक 2,154 नए मरीज बढ़े हैं । ये आंकड़े टेंशन दे रहे हैं क्योंकि 17 अप्रैल को देश में 920 नए केस सामने आए थे । उससे एक दिन पहले यानी 16 को यह आंकड़ा 1,062 था । ऐसे में इसे शुभ संकेत के तौर पर देखा जाने लगा था लेकिन कोरोना से सबसे ज्यादा प्रभावित कुछ राज्यों में बढ़ते मामलों ने शनिवार को देश में नए मरीजों की संख्या का रेकॉर्ड बना डाला ।
शनिवार को 2,154 नए मामले, कुल आंकड़ा 16,365 : ICMR
भारतीय आयुर्विज्ञान अनुसंधान परिषद (ICMR) ने बताया कि शनिवार को रात 9 बजे तक 2,154 नए लोगों में कोरोना वायरस के संक्रमण की पुष्टि हुई । संस्था ने बताया कि शनिवार को कुल 35,494 नमूनों की जांच की गई । इसके साथ ही अब तक 3,54,969 लोगों से लिए गए कुल 3,72,123 नमूनों की जांच हो चुकी है । इनमें 16,365 लोगों में संक्रमण की पुष्टि हो चुकी है । हालांकि अभी राज्यों के हिसाब से यह साफ नहीं हो सका है कि महाराष्ट्र, दिल्ली, गुजरात के बाद ज्यादा केस किस राज्य से आए हैं, जिससे शनिवार को केस इतने बढ़ गए ।

कोरोना के मामलों पर नजर डालें तो 12 अप्रैल को 758 नए मामले सामने आए थे लेकिन दूसरे ही दिन यानी 13 अप्रैल को देश में पहली बार 24 घंटे में नए केस एक हजार के आंकड़े को पार कर गए । उस दिन 24 घंटे में सबसे ज्यादा 1,243 नए कोरोना मरीज बढ़े थे और उसके बाद से यह आंकड़ा कमोबेश हजार के इर्दगिर्द पहुंच रहा था लेकिन शनिवार को इसमें जबर्दस्त उछाल देखने को मिला ।

45 जिलों में 14 दिनों से कोई नया केस नहीं
केंद्रीय स्वास्थ्य मंत्रालय ने शनिवार को दोपहर बाद खुशखबरी दी कि 23 राज्यों के 47 जिलों में पॉजिटिव ट्रेंड नोट किया गया है । जिस तरह पुदुचेरी के माही जिले में 30 दिनों से नया कोरोना मरीज सामने नहीं आया, उसी तरह कर्नाटक के कोडागु में भी पिछले 28 दिनों से कोई नया केस नहीं आया है । स्वास्थ्य मंत्रालय के संयुक्त सचिव लव अगरवाल ने कहा, '23 राज्यों के अन्य 45 जिले हैं जहां पिछले 14 दिनों से एक भी नया कोरोना केस नहीं आया है ।'

मुंबई में रेकॉर्ड नए केस
हालांकि, शाम होते-होते महाराष्ट्र और गुजरात से चिंताजनक खबरें आईं । महाराष्ट्र में एक दिन में 328 नए केस सामने आए, इनमें अकेले मुंबई के 184 कोविड-19 मरीज शामिल हैं । मुंबई में एक दिन में मरीजों की संख्या में इतना बड़ा इजाफा कभी नहीं हुआ था । वहीं, पुणे में 78 केस सामने आए । महाराष्ट्र में 328 नए मामलों के साथ शनिवार को कोरोना पॉजिटव मामलों की संख्या बढ़कर 3,638 हो चुकी है । लेकिन हैरत की बात यह है कि कोविड मरीजों की संख्या के लिहाज से राज्यों की लिस्ट में महाराष्ट्र के टॉप रहने के बावजूद कुछ लोग सुधर नहीं रहे ।

सबक नहीं ले रहे लोग
नागपुर पुलिस ने शनिवार को भी एक ऐसे ही बेपरवाह शख्स पर मुकदमा दर्ज किया जो शुक्रवार को सरकारी अस्पताल से डिस्चार्ज हुआ था । उसे डॉक्टरों ने कुछ दिन तक घर में भी क्वारंटीन रहने को कहा था, लेकिन वह निर्देशों की धज्जियां उड़ाकर बाहर घूमने लगा । उसे फिर से पकड़कर क्वारंटीन सेंटर में डाल दिया गया । एक अधिकारी ने शनिवार को बताया कि लॉकडाउन के दौरान पाबंदियों का उल्लंघन करने के लिए लगभग 52,625 लोगों के खिलाफ मामले दर्ज किए गए हैं । इनमें से 10,729 लोगों को गिरफ्तार किया जा चुका है ।


महाराष्ट्र में 37 पुलिसकर्मी भी संक्रमित
राज्य में अबतक आठ अधिकारियों समेत कुल 37 पुलिसकर्मी कोरोना वायरस से संक्रमित पाए गए हैं । एक अधिकारी ने शनिवार को कहा कि संक्रमित पुलिसकर्मियों में 29 सिपाही हैं, जो संभवत: लॉकडाउन के दौरान अपनी ड्यूटी करते समय कोविड-19 रोगियों के संपर्क में आ गए होंगे ।

गुजरात में रेकॉर्ड 7 मरीजों की मौत
उधर, गुजरात में तो शनिवार को रेकॉर्ड 7 कोविड मरीजों ने दम तोड़ दिया । इसके साथ ही राज्य में कोरोना के संक्रमण से मरने वालों की तादाद 48 पहुंच गई । मरीजों की संख्या के मामले में गुजरात की स्थिति भी अच्छी नहीं है । गुजरात का नंबर महाराष्ट्र, दिल्ली, मध्य प्रदेश और तमिलनाडु के बाद चौथा है । राज्य में शनिवार को 176 नए मरीज सामने आए । वहां 93 कोविड मरीज इलाज के बाद ठीक हो चुके हैं । राज्य में शुक्रवार शाम तक कोरोना के 1,099 मामले थे ।

एक दिन में 176 नए मरीज
शनिवार को सामने आए 176 नए मामलों में अहमदाबाद में 143, सूरत और वड़ोदरा में 13-13, राजकोट और भावनगर में दो-दो, आणंद, भरूच और पंचमहल में एक-एक मामले शामिल हैं । राज्य में सबसे ज्यादा 765 मामले अहमदाबाद से हैं । इसके बाद सूरत में 156, वड़ोदरा में 152, राजकोट में 30, भावनगर में 28, आणंद में 27, भरूच में 22, गांधीनगर में 17, पाटन में 15, नर्मदा में 11, बनासकांठा में 9, पंचमहल में 8, छोटा उदेपुर में 6, कच्छ, बोटाड और मेहसाणा में 4-4, पोरबंदर, खेड़ा और दाहोद में 3-3, गिर-सोमनाथ में 2 और जामनगर, मोरबी, साबरकांठा, महिसागर और अरावली में एक-एक मामला सामने आया है ।
गुजरात में अब तक कुल 48 मरीजों की मौत
स्वास्थ्य एवं परिवार कल्याण विभाग की प्रधान सचिव जयंती रवि ने कहा, 'कुल 1,136 सक्रिय मामलों में से 1,129 की हालत स्थिर है, जबकि सात अभी भी वेंटिलेटर पर हैं, उनकी हालत गंभीर है ।' शनिवार को सात कोरोना मरीजों की मौत हुई, इसके साथ ही राज्य में इस बीमारी से मरने वालों की कुल संख्या 48 हो गई । 48 मौतों में से, अहमदाबाद में 25, वडोदरा में 7, सूरत में 6 और भावनगर में 3 मौतें हुई हैं । इलाज के बाद दो मरीजों को शुक्रवार को छुट्टी दे दी गई । इलाज के बाद अब तक कुल 88 मरीजों को अस्पताल से छुट्टी दी जा चुकी है । राज्य में कुल 16,925 लोग क्वारंटीन में हैं, जहां 14,471 घर में क्वारंटीन में हैं, वहीं सरकारी सुविधाओं में 2,266 और निजी सुविधाओं में 188 हैं ।
(आंकड़े: ANI, IANS और स्वास्थ्य मंत्रालय की प्रेस ब्रीफिंग में पेश किए गए)

मानखुर्द की घटना को लेकर राष्ट्रीय महिला आयोग का महाराष्ट्र के पुलिस महानिदेशक को पत्र
नयी दिल्ली, 18 अप्रैल (भाषा) राष्ट्रीय महिला आयोग ने महाराष्ट्र के मानखुर्द में फेरीवाली महिलाओं को कोरोना वायरस रोकथाम नियंत्रण क्षेत्र में सामान बेचने से रोके जाने के बाद पुलिस और उनके बीच हुई हाथापाई के मामले की निष्पक्ष जांच कराने के लिये कहा है ।आयोग ने इस सिलसिले में महाराष्ट्र के पुलिस महानिदेशक को पत्र लिखा है । एक समाचार के अनुसार मानखुर्द इलाके में पुलिस और फेरीवालों के बीच हाथापाई हो गई थी, जिसके बाद पुलिस ने मामला दर्ज किया था । राष्ट्रीय महिला आयोग ने एक बयान में कहा, ''आयोग ने इस मामले में संज्ञान लिया है और वह घटना के
नयी दिल्ली, 18 अप्रैल (भाषा) राष्ट्रीय महिला आयोग ने महाराष्ट्र के मानखुर्द में फेरीवाली महिलाओं को कोरोना वायरस रोकथाम नियंत्रण क्षेत्र में सामान बेचने से रोके जाने के बाद पुलिस और उनके बीच हुई हाथापाई के मामले की निष्पक्ष जांच कराने के लिये कहा है ।आयोग ने इस सिलसिले में महाराष्ट्र के पुलिस महानिदेशक को पत्र लिखा है । एक समाचार के अनुसार मानखुर्द इलाके में पुलिस और फेरीवालों के बीच हाथापाई हो गई थी, जिसके बाद पुलिस ने मामला दर्ज किया था । राष्ट्रीय महिला आयोग ने एक बयान में कहा, ''आयोग ने इस मामले में संज्ञान लिया है और वह घटना के दौरान मुंबई पुलिस के व्यवहार को लेकर हैरान है ।'' आयोग ने कहा कि उसने महाराष्ट्र के पुलिस महानिदेशक सुबोध कुमार जायसवाल को पत्र लिखा है कि इस मामले में कानून के हिसाब से तत्काल निष्पक्ष जांच की जानी चाहिये । आयोग की अध्यक्ष रेखा शर्मा ने पुलिस के बर्ताव को ''पूरी तरह असभ्य'' बताया है ।उन्होंने ट्वीट किया, ''मैंने मुंबई पुलिस के पूरी तरह अस्भ्य व्यवहार का स्वत: संज्ञान लिया है । हमें सभ्य तरीके से दिशा-निर्देशों का पालन कराना चाहिये । यह दिहाड़ी मजदूरों और छोटे विक्रेताओं के लिये काफी चुनौतीपूर्ण समय है । लिहाजा आपको संवेदशनीलता दिखानी चाहिये ।''(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)
ब्रिटेन सरकार ने डॉक्टरों को दिए गए पीपीई का दोबारा उपयोग करने की सलाह दी
लंदन, 18 अप्रैल (भाषा) ब्रिटेन सरकार ने देश के सभी अस्पतालों के स्वास्थ्यकर्मियों को परामर्श जारी कर कहा है कि वे व्यक्तिगत सुरक्षा उपकरण (पीपीई) का पुन: उपयोग करने पर विचार करें क्योंकि बढ़ती मांग के कारण इसकी आपूर्ति में कमी का सामना करना पड़ रहा है । ‘पब्लिक हेल्थ इंग्लैंड’ ने पीपीई पर अपने परामर्श को अद्यतन करते हुए कहा कि कि एसआईसीपी (मानक संक्रमण नियंत्रण सावधानियों) के अनुसार दस्ताने और ‘एप्रोन’ का एकल उपयोग होना चाहिए, जिन्हें रोगी से संपर्क के बाद हटा देना जाना चाहिए । उसमें कहा गया कि

लंदन, 18 अप्रैल (भाषा) ब्रिटेन सरकार ने देश के सभी अस्पतालों के स्वास्थ्यकर्मियों को परामर्श जारी कर कहा है कि वे व्यक्तिगत सुरक्षा उपकरण (पीपीई) का पुन: उपयोग करने पर विचार करें क्योंकि बढ़ती मांग के कारण इसकी आपूर्ति में कमी का सामना करना पड़ रहा है । ‘पब्लिक हेल्थ इंग्लैंड’ ने पीपीई पर अपने परामर्श को अद्यतन करते हुए कहा कि कि एसआईसीपी (मानक संक्रमण नियंत्रण सावधानियों) के अनुसार दस्ताने और ‘एप्रोन’ का एकल उपयोग होना चाहिए, जिन्हें रोगी से संपर्क के बाद हटा देना जाना चाहिए । उसमें कहा गया कि सर्जिकल मास्क और आंख को ढकने वाले उपकरण का इस्तेमाल एक रोगी के बजाए एक पूरे सत्र के लिए किया जा सकता है । डॉक्टरों और नर्सों को धोने योग्य सर्जिकल पोशाक का पुन: उपयोग करने की सलाह दी जा रही है । हालांकि, स्वास्थ्य कर्मियों का प्रतिनिधित्व करने वाले यूनियनों ने इस परामर्श को लेकर चिंता व्यक्त की है ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)



















