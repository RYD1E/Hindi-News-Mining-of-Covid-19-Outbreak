लॉकडाउन जैसे ऐहतियाती कदम नहीं उठाए होते तो देश में 15 अप्रैल तक कोरोना के 8.2 लाख केस होते: स्वास्थ्य मंत्रालय
स्वास्थ्य मंत्रालय के मुताबिक अगर भारत ने लॉकडाउन और कंटेनमेंट जैसे एतहतियाती कदम नहीं उठाए होते तो अब तक देश में कोरोना वायरस संक्रमण के कुल केस 8.2 लाख पहुंच गए होते । मंत्रालय ने शनिवार को बताया कि अभी भारत में कोरोना पॉजिटिव कुल केसों की संख्या 7,447 है ।
नई दिल्ली
देश में कोरोना वायरस संक्रमण के कुल मामले बढ़कर 7,447 हो गए हैं । हालांकि, अगर समय रहते लॉकडाउन का फैसला नहीं लिया गया होता तो देश में अब तक स्थिति बहुत खराब हो सकती थी । केंद्रीय स्वास्थ्य मंत्रालय ने शनिवार को कहा कि कोरोना वायरस से निपटने के लिए लॉकडाउन और कन्टेनमेंट बहुत महत्वपूर्ण हैं । अगर हमने इस तरह के कदम नहीं उठाए होते तो 15 अप्रैल तक देश में कोरोना वायरस पॉजिटिव मामलों की संख्या 8.2 लाख तक पहुंच चुकी होती ।
...तो 15 अप्रैल तक होते 8 लाख से ज्यादा केस!
स्वास्थ्य मंत्रालय में जॉइंट सेक्रटरी लव अग्रवाल ने बताया कि अगर देश में लॉकडाउन लागू नहीं किया गया होता तो कोरोना वायरस संक्रमण के मामले 41 प्रतिशत बढ़ जाते । इस वजह से 15 तब अप्रैल तक देश में 8.2 लाख से ज्यादा केस हो जाते ।

'भारत ने बहुत पहले ऐहतियाती कदम उठाए'
केंद्रीय स्वास्थ्य मंत्रालय में जॉइंट सेक्रटरी लव अग्रवाल ने बताया, 'भारत ने कोरोना वायरस से निपटने के लिए ऐहतियाती कदम उठाए । हमने एक ग्रेडेड अप्रोच अपनाया । 2 राज्यों में और केंद्रीय स्तर पर देश में सिर्फ कोरोना वायरस से जुड़े मामलों के इलाज के लिए 587 अस्पताल हैं ।' देशभर में 1 लाख आइसोलेशन बेड और 11,500 आईसीयू बिस्तर कोविड-19 के मरीजों के लिए आरक्षित किए गए हैं ।

लॉकडाउन बढ़ाकर PM ने सही किया: केजरीवाल

देश में कुल 7,447 केस, 24 घंटे में 1,035 नए केस
अग्रवाल ने बताया कि देश में अब तक कोरोना वायरस संक्रमण के कुल 7,447 केस सामने आए हैं । अब तक 643 लोग स्वस्थ हो चुके हैं । पिछले 24 घंटे में कोरोना वायरस के 1035 नए केस सामने आए हैं और 40 लोगों की मौत हुई है । अब तक देश में इससे 239 लोगों की जान जा चुकी है ।

4 मौत, 6 नए केस...धारावी में फैल रहा कोरोना

तेज हुई टेस्टिंग की रफ्तार, शुक्रवार को 16,764 टेस्ट
भारत ने अब तेजी से कोरोना वायरस जांच की रफ्तार भी बढ़ाया है । गुरुवार को जहां 16,002 टेस्ट किए गए थे, वहीं शुक्रवार को 16,764 टेस्ट किए गए । इंडियन काउंसिल ऑफ मेडिकल रिसर्च के मुताबिक देश में अब तक 1,71,718 सैंपलों की जांच की जा चुकी है । जांच के काम में 146 सरकारी और 67 प्राइवेट लैब मगे हुए हैं ।
स्वास्थ्य मंत्रालय में जॉइंट सेक्रटरी लव अग्रवाल
लॉकडाउन बढ़ने की चर्चाओं के बीच केंद्र ने मंत्रियों, अधिकारियों को सोमवार से मंत्रालयों में काम शुरू करने को कहा: सूत्र
लॉकडाउन बढ़ने की चर्चा के बीच केंद्रीय मंत्री और अधिकारी सोमवार से मंत्रालयों से काम करना शुरू करेंगे । सूत्रों के मुताबिक संयुक्त सचिव और उससे ऊपर के अधिकारियों को मंत्रालय से काम करने को कहा गया है । करीब एक तिहाई स्टाफ के साथ मंत्रालय काम करेंगे ।
नई दिल्ली
कोरोना वायरस की वजह से केंद्रीय मंत्री भी मंत्रालयों के बजाय घर से काम कर रहे हैं । मगर पीटीआई ने सूत्रों के हवाले से बताया है कि सभी केंद्रीय मंत्रियों को सोमवार से मंत्रालयों में कामकाज बहाल करने को कहा गया है । अधिकारी भी अब मंत्रालय जाकर काम करेंगे । मंत्रियों को लॉकडाउन के बाद के प्लान को तैयार करने को कहा गया है ताकि इकॉनमी जल्द पटरी पर आए ।
जॉइंट सेक्रटरी, इससे ऊपर के अधिकारी सोमवार से करेंगे काम
जॉइंट सेक्रटरी और उससे ऊपर रैंक के अधिकारी सोमवार से मंत्रालयों में फिर से काम करना शुरू करेंगे । साफ है कि अभी सभी स्टाफ मंत्रालय से काम नहीं शुरू करेंगे । सूत्रों के मुताबिक करीब एक तिहाई जरूरी स्टाफ को मंत्रालय में उपस्थिति दर्ज कराने को कहा गया है । सभी मंत्रालयों को कहा गया है कि जॉइंट सेक्रटरी और उससे ऊपर रैंक के अधिकारी सोमवार से संबंधित विभागों में काम शुरू करेंगे ।

सरकार का फोकस कोरोना के हॉटस्पॉट्स और इकॉनमी पर
सूत्रों ने बताया कि सरकार का फोकस हॉटस्पॉट्स पर है ताकि कोरोना वायरस महामारी को फैलने से रोका जाए । इसके अलावा सरकार कोशिशें कर रही है कि जब लॉकडाउन हटे तो इकॉनमी पटरी पर आ जाए ।
30 अप्रैल तक बढ़ सकता है देशव्यापी लॉकडाउन
भारत में कोरोना वायरस को फैलने से रोकने के लिए 25 मार्च से ही 14 अप्रैल तक यानी 21 दिनों के लिए लॉकडाउन लागू है । इस दौरान केंद्र के ज्यादातर मंत्री भी घरों से काम कर रहे हैं । लॉकडाउन को 30 अप्रैल तक बढ़ाए जाने की चर्चा के बीच मोदी सरकार ने मंत्रियों से मंत्रालयों में कामकाज संभालने का निर्देश दिया है ।

'लॉकडाउन नहीं तो देश में 8 लाख कोरोना केस'

भारत में कोरोना वायरस के अब तक 7,529 केस
भारत में कोरोना वायरस के मामले बढ़कर अब 7,529 हो चुके हैं । 653 लोग अब तक ठीक हो चुके हैं जबकि 245 लोगों की इस घातक वायरस ने जान ले ली है । देश में सबसे बुरी स्थिति महाराष्ट्र की है जहां अब तक 1574 मामलों की पुष्टि हो चुकी है । दिल्ली में 903 और तमिलनाडु में 911 मामलों की पुष्टि हो चुकी है ।

(इनपुट- पीटीआई)




