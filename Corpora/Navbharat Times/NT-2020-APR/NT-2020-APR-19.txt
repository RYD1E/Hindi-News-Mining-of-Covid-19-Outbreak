coronavirus update india : स्वास्थ्य मंत्रालय ने बताया, 24 घंटे में कोरोना वायरस के 1334 नए केस, 27 की मौत
total corona cases in india : वैश्विक महामारी बन चुके कोरोना वायरस का प्रकोप भारत में तेजी से फैल रहा है । स्वास्थ्य मंत्रालय के अनुसार, पिछले 24 घंटे में कोरोना वायरस के 1334 नए केस सामने आए हैं । जानिए स्वास्थ्य मंत्रालय की हर अपडेट..
नई दिल्ली
वैश्विक महामारी बन चुके कोरोना वायरस का प्रकोप भारत में तेजी से फैल रहा है । स्वास्थ्य मंत्रालय के अनुसार, पिछले 24 घंटे में कोरोना वायरस के 1334 नए केस सामने आए हैं । वहीं कोरोना के संक्रमण से 27 लोगों की मौत भी हुई है । जिसके बाद भारत में कोरोना से संक्रमित लोगों की कुल संख्या 15712 हो गई है । वहीं अबतक कुल 507 लोगों की जान जा चुकी है । स्वास्थ्य मंत्रालय ने बताया कि देश में कोरोना वायरस से संक्रमित 2232 मरीज ठीक हो चुके हैं जो कुल संक्रमितों का 14.19 फीसदी है ।
देश के 54 जिलों में 14 दिनों से कोई मामला नहीं
स्वास्थ्य मंत्रालय के संयुक्त सचिव लव अग्रवाल ने बताया कि 23 राज्यों और केंद्र शासित प्रदेशों के 54 जिलों में पिछले 14 दिनों में कोरोना वायरस का कोई मामला सामने नहीं आया है । वहीं देश भर में अबतक 2231 कोरोना संक्रमित मरीज ठीक हो चुके हैं । वहीं पिछले 28 दिनों में पुदुचेरी के माहे और कर्नाटक के कोडागु में कोई नया मामला दर्ज नहीं हुआ ।

देश में कोरोना के 755 डेडिकेटेड अस्पताल
लव अग्रवाल ने बताया कि कोरोना वायरस के संक्रमण को देखते हुए देश में 755 डेडिकेटेड अस्पताल और 1389 डेडिकेटेड हेल्थ केयर सेंटर्स बनाए गए हैं । इन केंद्रों पर 2144 कोरोना संक्रमितों का इलाज किया जा सकता है ।

'लॉकडाउन में शर्तों के साथ मजदूरों की आवाजाही'

आईसीएमआर ने अबतक कोरोना के 3,86,791 परीक्षण किए
आईसीएमआर के रमन आर गंगा-खेडकर ने बताया कि हमने अब तक 3,86,791 परीक्षण किए हैं । कल 37,173 परीक्षण किए गए थे, इनमें से 29,287 परीक्षण आईसीएमआर नेटवर्क की प्रयोगशालाओं में किए गए थे । वहीं 7,886 निजी क्षेत्र की प्रयोगशालाओं में परीक्षण किया गया ।

कम्यूनिटी टेस्टिंग के दौरान स्वास्थ्यकर्मियों को मिले पर्याप्त सुरक्षा
गृहमंत्रालय ने राज्यों को निर्देश जारी करते हुए कहा है कि राज्य सरकारें कम्यूनिटी टेस्टिंग के दौरान स्वास्थ्यकर्मियों को पर्याप्त सुरक्षा उपलब्ध कराए । इसके लिए वे टीम में स्थानीय धार्मिक नेताओं को भी शामिल करे और शांति कमेटियों को सक्रिय करे । लोगों के अंदर टेस्टिंग को लेकर फैली भ्रांतिओं को भी दूर करने की कोशिश की जाए ।

कल से किस-किस काम के लिए मिलेगी छूट, जानें

वास्तविक परिस्थितिओं का आंकलन कर दी जाए छूट
गृह मंत्रालय ने अपने आदेश में कहा है कि लोगों की वास्तविक परिस्थिओं का आंकलन कर ही उन्हें लॉकडाउन के दौरान छूट दी जाए । प्रवासी मजदूरों को अपने घरों तक जाने के दौरान अधिकारी उनमें सोशल डिस्टेंशिंग का पालन कराएं । जिसके बाद वे अपने गृहक्षेत्र में अनुमति प्राप्त आर्थिक गतिविधियों में शामिल हो सकें ।
प्रियंका गांधी ने उत्तर प्रदेश सरकार से प्रवासी मजदूरों की घर वापसी का इंतजाम करने का आग्रह किया
नयी दिल्ली, 19 अप्रैल (भाषा) कांग्रेस नेता प्रियंका गांधी वाड्रा ने उत्तर प्रदेश सरकार से लॉकडाउन (बंद) के कारण विभिन्न राज्यों में फंसे प्रवासी मजदूरों को उनके घर वापस भेजने के लिये पुख्ता योजना बनाने का अनुरोध किया है । कांग्रेस नेता ने एक वीडियो संदेश में उत्तर प्रदेश सरकार से अपील की है कि प्रवासी कामगारों को उनके घर पहुंचने में मदद के लिए योजना बनायी जाये । उन्होंने कहा कि इसके लिये एक नियंत्रण कक्ष स्थापित करके हेल्पलाइन शुरु करने की जरूरत है । जिससे राज्य से बाहर विभिन्न स्थानों पर फंसे मजदूर मदद हासिल कर सकें ।
नयी दिल्ली, 19 अप्रैल (भाषा) कांग्रेस नेता प्रियंका गांधी वाड्रा ने उत्तर प्रदेश सरकार से लॉकडाउन (बंद) के कारण विभिन्न राज्यों में फंसे प्रवासी मजदूरों को उनके घर वापस भेजने के लिये पुख्ता योजना बनाने का अनुरोध किया है । कांग्रेस नेता ने एक वीडियो संदेश में उत्तर प्रदेश सरकार से अपील की है कि प्रवासी कामगारों को उनके घर पहुंचने में मदद के लिए योजना बनायी जाये । उन्होंने कहा कि इसके लिये एक नियंत्रण कक्ष स्थापित करके हेल्पलाइन शुरु करने की जरूरत है । जिससे राज्य से बाहर विभिन्न स्थानों पर फंसे मजदूर मदद हासिल कर सकें । गांधी ने कहा, ‘‘प्रवासी मजदूर हमारे अपने लोग हैं । उनकी मदद करना, हम सबकी जिम्मेदारी है । इस प्रकार से हम उन्हें परेशानी में नहीं छोड़ सकते हैं, हमें उनकी समस्या का कोई समाधान निकालना ही होगा ।’’ उन्होंने कहा कि मैं उत्तर प्रदेश सरकार से आग्रह करती हूं कि एक हेल्पलाइन और एक हजार लोगों का नियंत्रण कक्ष स्थापित करे ताकि विभिन्न इलाकों में फंसे प्रवासी मजदूरों तक पहुंचा जा सके । उन्होंने कहा कि विभिन्न राज्यों में फंसे मजदूरों से उनकी बात हुयी है, इससे साफ है कि अब उनके लिये खुद को बचा पाना भी मुश्किल हो रहा है । गांधी ने कहा कि उत्तर प्रदेश के प्रवासी मजदूर डरे हुये हैं और राशन एवं पैसा खत्म हो जाने के कारण वे अपने घर वापस आना चाहते हैं । गांधी, कांग्रेस की उत्तर प्रदेश की प्रभारी भी हैं । उन्होंने कहा कि उत्तर प्रदेश सरकार राजस्थान में कोटा से छात्रों को तो उनके घर वापस पहुंचा रही है । ये मजदूर भी हमारे अपने ही लोग हैं । उनके पास अब खाने को भी कुछ नहीं बचा है । इसलिये उनकी मदद करना राज्य सरकार की जिम्मेदारी है । उल्लेखनीय है कि लॉकडाउन लागू होने के बाद दिल्ली और मुंबई सहित अन्य महानगरों में काम करने वाले प्रवासी मजदूर अपने घरों तक नहीं पहुंच सके और बीच रास्ते में ही पुलिस द्वारा रोक दिये जाने के कारण फंस गये हैं ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)
कुछ लोगों के गैर-जिम्मेदाराना रवैये से गहराया कोरोना संकट : डॉ. हर्षवर्धन
देश के स्वास्थ्य मंत्री डॉ. हर्षवर्धन का कहना है कि कोरोना वायरस (How Many Cases Of Coronavirus In India) महामारी को देश काफी पहले हरा देता, अगर कुछ लोग गैर-जिम्मेदाराना रवैया नहीं दिखाते ।
हाइलाइट्स
देश के पास चिकित्सा के संसाधनों की कोई कमी नहीं है
स्वास्थ्य मंत्रालय चिकित्सा के उपकरण पर 24 घंटे नजर बनाए हुए है
देश में हाइड्रॉक्सीक्लोरोक्वीन सहित किसी भी दवा की कोई कमी नहीं
लोग लॉकडाउन का पालने करें, कोरोना हार जाएगा
नई दिल्ली
कोरोना महामारी को लेकर देश के स्वास्थ्य मंत्री डॉ. हर्षवर्धन कुछ लोगोंं की गैर-जिम्मेदाराना हरकत को लेकर गुस्से में हैं । उनका मानना है कि अन्य देशों की तुलना में भारत की स्थिति न सिर्फ संतोषजनक है, बल्कि अगर कुछ लोगों ने गैर-जिम्मेदाराना रवैये नहीं दिखाया होता तो आज देश इस जंग में जीत के और अधिक करीब होता ।
केंद्रीय स्वास्थ्य मंत्री का कहना है कि हम कोविड-19 से होने वाले नुकसान को काफी हद तक रोकने में सफल रहे हैं । लॉकडाउन (बंद) और सोशल डिस्टेंसिंग के निर्देशों का लगभग सभी लोगों ने निष्ठापूर्वक पालन किया । मेरा मानना है कि लॉकडाउन, पूरी तरह से सफल साबित हुआ है और इसने हमें बड़ी चुनौती से निपटने में भी सक्षम बना दिया है । प्रधानमंत्री मोदी के 14 अप्रैल के संबोधन का जिक्र करते हुये उन्होंने कहा कि अगर देश में 25 मार्च से 21 दिन का पूर्ण लॉकडाउन नहीं लागू किया गया होता तो भारत की हालत यूरोप के देशों जैसी ही खराब होती ।


भारत में तेजी से संक्रमण बढ़ने के मद्देनजर सामुदायिक संक्रमण की स्थिति में पहुंचने की आशंकाओं को निराधार बताते हुये डा. हर्षवर्धन ने कहा, ‘‘मैंनें पहले भी स्पष्ट किया है कि देश के न तो अभी और न ही आने वाले समय में तीसरे चरण यानि सामुदायिक संक्रमण की स्थिति में प्रवेश की कोई आशंका है । हम यह कह सकते हैं कि कई बार निमोनिया के सैंकड़ों रोगियों के नमूनों की जांच की गई, लेकिन तीसरे चरण की स्थिति बनने के कोई आसार दिखाई नहीं दिए ।

कुछ लोगों की लापरवाही से फैला संक्रमण
उन्होंने कहा कि देश के कुल 730 जिलों में से 353 में संक्रमण का कोई असर नहीं है । संतोष की बात है कि उपचार के बाद स्वस्थ होने के मामले तेजी से बढ़ रहे हैं । संक्रमण की दर में अचानक उछाल आने के बारे में उन्होंने कहा, हमने कोरोना के प्रसार को रोकने के लिये सभी ऐहतियाती कदम उठा लिये थे, लेकिन कुछ लोगों के गैर-जिम्मेदाराना रवैये, उनके अनियंत्रित व्यवहार से अनेक राज्यों में संक्रमण बढ़ा  । नतीजतन 29.3 फीसद नये मामले, एक विशेष समुदाय के कारण उपजे हालात के फलस्वरूप सामने आये हैं । उन्होंने इसे दुर्भाग्यपूर्ण घटना बताते हुये कहा कि अब इसके विश्लेषण से ज्यादा आवश्यकता इस बात की है कि सारे देश में ऐसे सभी लोगों की तलाश की जाए, उनका उपचार किया जाए, जो कि हम कर रहे हैं ।


चिकित्सा के संसाधनों की कोई कमी नहीं
चिकित्सा उपकरणों की कमी के सवाल पर स्वास्थ्य मंत्री ने कहा कि हम उपकरणों की उपलब्धता पर 24 घंटे नजर रखते हैं और इनकी बिल्कुल भी कमी नहीं होने देते । इसके लिए एक नहीं अनेक प्रकार की व्यवस्था की गयी है । उन्होंने कहा, जहां तक वेंटिलेटर की बात है, यह स्पष्ट करना जरूरी है कि बहुत कम लोगों को ही इसकी जरूरत होती है । इस समय बड़ी संख्या में वेंटिलेटर की जरूरत नहीं है और कोविड-19 के विशेष अस्पतालों में 10,600 से अधिक संख्या में वेंटिलेटर उपलब्ध है । 55,884 वेंटिलेटर की खरीद के आर्डर दे दिये गये हैं । स्वास्थ्य मंत्री ने कहा, हाइड्रॉक्सीक्लोरोक्वीन सहित किसी भी दवा की कोई कमी नहीं है ।










