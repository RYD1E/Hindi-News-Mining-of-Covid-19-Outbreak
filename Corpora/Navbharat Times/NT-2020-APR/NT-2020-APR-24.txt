कोरोना मरीज 20 हजार पार, जानिए दुनिया की तुलना में हम कहां खड़े हैं
भारत में कोरोना वायरस (Coronavirus in india) के संक्रमण (Coronavirus infection rate in india) का आंकड़ा 23000 को पार कर गया है । जब दुनिया भर के 17 देशों में तुलना की गई तो एक अलग ही तस्वीर सामने आई ।
नई दिल्ली
भारत में कोरोना वायरस (Coronavirus in india) के मरीजों की संख्या फिलहाल 23000 का आंकड़ा भी पार कर चुकी है । जब भारत में कोरोना संक्रमण की शुरुआत हुई थी, तो यहां संक्रमण की दर दुनिया के मुकाबले काफी कम थी । लेकिन जैसे-जैसे ये संक्रमण बढ़ता गया, इसकी दर (Coronavirus infection rate in india) भी बढ़ती गई । देखते ही देखते भारत ने की देशों को पीछे भी छोड़ दिया । देखा जाए तो भारत में कोरोना संक्रमण दे चरणों में फैला, पहला दुनिया से धीमी दर से और दूसरा दुनिया की बराबरी करते हुए । आइए 17 देशों की तुलना करते हुए आंकड़ों पर एक नजर डालते हैं और जानते हैं कैसे भारत में कोरोना ने 20 हजार तक का सफर तय किया ।
जब 100 मामले थे, नीचे से दूसरे नंबर पर था भारत

इन 17 देशों की बात करें तो जब कोरोना वायरस के मामले भारत में 100 थे, तब संक्रमण की दर 16.1 फीसदी थी । उस समय अमेरिका भी भारत से नीचे था, जहां बेहद कम संक्रमण था ।

मामले 500 पहुंचे, तब तक काफी बढ़ चुकी थी दर

जब भारत में कोरोना वायरस के मामले 500 पर पहुंचे, तब तक संक्रमण की दर 22.3 फीसदी पहुंच चुकी थी, जो पहले से करीब 6 फीसदी अधिक थी । हालांकि, बाकी देशों की तुलना में भारत में संक्रमण दर धीमी थी, क्योंकि अमेरिका भी भारत से ऊपर जा चुका था । उस समय भारत संक्रमण दर के मामले में पहले की तुलना में अधिक जरूर था, लेकिन बाकी देशों की तुलना में सबसे नीचे था ।

जब मामले 1000 पहुंचे, तब तक गिर चुकी थी संक्रमण दर

भारत में जब कुल मामले 1000 तक पहुंचे, तब भी भारत सबसे नीचे था । साथ ही, अच्छी बात ये थी कि संक्रमण दर भी गिरकर 13.6 फीसदी पर जा पहुंची थी ।

जब मामले 5000 हुए, कई देश छूटे पीछे

जब भारत में कोरोना संक्रमण के कुल मामले 5000 पर पहुंचे, तब तक संक्रमण की दर एक बार फिर से बढ़कर 20.6 फीसदी हो चुकी है । इतना ही नहीं, कई देश भारत से नीचे रह गए थे ।

जब मामले 10 हजार हुए, संक्रमण दर गिर गई

जब भारत में कोरोना के मामलों ने 10 हजार का आंकड़ा छुआ, तब तक भारत में संक्रमण दर गिरकर 12.9 फीसदी हो चुकी थी । स्थिति बेहतर हुई थी, जिसकी वजह से भारत नीचे से दूसरे नंबर पर पहुंच गया ।

20 हजार मामलों पर कई देश छूटे पीछे

जब देश में कोरोना संक्रमण के मामले 20 हजार के स्तर पर पहुंचे, तब तक संक्रमण दर 8.7 फीसदी हो चुकी थी । संक्रमण दर भले ही कम हो, लेकिन दिक्कत की बात ये है तब तक भारत 5 देशों से आगे निकल गया था और छठे नंबर पर पहुंच गया ।

सप्ताह भर बाद हो जाएगी ये हालत !

जिस रफ्तार से कोरोना के मरीज भारत में बढ़ रहे हैं, उम्मीद जताई जा रही है कि अगले हफ्ते तक भारत में कोरोना के मरीज 25 हजार से 35 हजार के बीच पहुंच सकते हैं । वैसे भी, 23 हजार का आंकड़ा तो कोरोना मरीजों ने पार कर ही लिया है, तो ऐसा होने पर कोई हैरानी नहीं होनी चाहिए ।


दिल्ली में कोरोना वायरस: बुजुर्गों में इंफेक्शन कम, कुल मौतों में हिस्सेदारी ज्यादा
दिल्ली में कोरोना वायरस युवा लोगों को ज्यादा चपेट में ले रहा है । कुल केसों के 18 प्रतिशत ही 60 साल के ऊपर के हैं । लेकिन कुल मौतों में से 50 प्रतिशत 60 साल से ज्यादा के हैं ।

नई दिल्ली
कोरोना वायरस दुनिया के लिए पहेली बनता जा रहा है । हर देश, क्षेत्र में इसका असर अलग देखने को मिल रहा है । अब राजधानी दिल्ली का ही उदाहरण लीजिए । यहां गुरुवार तक कोरोना के 2376 मरीज थे । यहां कोरोना युवाओं को ज्यादा चपेट में ले रहा है लेकिन जान गंवानेवाले ज्यादातर बुजुर्ग ही हैं ।
आंकड़ों के मुताबिक, दिल्ली के कुल केसों में से सिर्फ 18 प्रतिशत यानी 443 ही 60 या उससे ऊपर की उम्र वाले हैं । लेकिन कुल मौतों में 52 प्रतिशत इस आयुवर्ग के लोग हैं । ऐसे में जरूरी हो जाता है कि घर के बुजुर्गों के कोरोना से बचाकर रखने की पूरी कोशिश की जाए ।

पढ़ें- देश में कोरोना के कहां कितने मरीज, पूरी लिस्ट

सरकारी आंकड़े यह भी बताते हैं कि 60 से ऊपर के लोगों में मृत्यु दर 6 प्रतिशत है जो सबसे ज्यादा है । 50 से 59 साल तक में यह 3 प्रतिशत और 50 से कम वालों में यह 0.64 प्रतिशत है ।

कैसे करें बुजुर्गों की देखभाल
बुजुर्गों को घर से बाहर न जाने दें । उन्हें समझाएं । उन्हें अकेला न फील होने दें । फोन से, सामने जाकर बात करते रहें । हो सके तो उनसे योग करने को कहें । उनके खानपान का भी ध्यान रखें । बुजुर्गों के पास जाते वक्त आप भी मास्क पहनें । घर में भी उनसे 1-2 मीटर की दूरी बनाकर रखें । उनकी सेहत पर लगातार नजर बनाए रखें ।











