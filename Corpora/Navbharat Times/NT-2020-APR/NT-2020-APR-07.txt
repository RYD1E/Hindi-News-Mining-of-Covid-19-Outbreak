वाराणसी: कोरोना से जान गंवाने वाले शख्स की पत्नी और बहू को भी हुआ संक्रमण
वाराणसी में कोरोना वायरस के दो और मरीज मिले हैं । दोनों नए मरीज हाल ही में कोरोना से जान गंवाले वाले शख्स के परिवारवाले ही हैं । एक मृतक की 52 वर्षीय पत्नी है और दूसरी मृतक की 26 वर्षीय बहू है ।

वाराणसी
वाराणसी में कोरोना वायरस के दो और मरीज मिले हैं । जिलाधिकारी कौशल राज शर्मा ने बताया कि नोवल दो मरीजों की कोरोना वायरस टेस्ट के लिए भेजे गए ब्लड सैंपल की रिपोर्ट पॉजिटिव आई है । दोनों नए मरीज हाल ही में कोरोना से जान गंवाले वाले शख्स के परिवारवाले ही हैं ।

इनमें से एक मृतक की 52 वर्षीय पत्नी है । दूसरी मृतक की 26 वर्षीय बहू है । दोनों सास-बहू को पंडित दीनदयाल उपाध्याय अस्पताल से मंगलवार देर रात आइसोलेशन के लिए लाया गया ।

जांच में बेटे का टेस्ट निगेटिव आया
बता दें कि मृतक और उनका बेटा दोनों एक दिन के लिए कोलकाता गए थे । बेटे के खांसी हुई थी जो ठीक हो गई । उसका टेस्ट नेगेटिव आया है । गंगापुर के व्यक्ति की 3 अप्रैल को मौत हुई थी । मौत के बाद आई मृतक की जांच रिपोर्ट पॉजिटिव आई थी ।

उत्तर प्रदेश में कोरोना वायरस के अब तक 314 मरीज मिल चुके हैं, इनमें से अकेले 168 तबलीगी जमात से हैं । प्रदेश में कोरोना वायरस से अब तक 3 लोगों की जान जा चुकी है । कोरोना से मेरठ, बस्ती और वाराणसी में एक-एक मरीज की मौत हुई है ।
बीते 5 दिनों में रोज 500 से ज्‍यादा नए मामले, तारीखों पर मौत के निशान छोड़ रहा कोरोना
कोरोना वायरस (Coronavirus) से जूझ रहे देशों की मदद भारत करेगा । एंटी-मलेरिया ड्रग hydroxychloroquine के एक्‍सपोर्ट पर लगा बैन आंशिक रूप से हटा लिया गया है ।

नई दिल्‍ली
भारत में कोरोना वायरस के मरीजों का आंकड़ा 5 हजार को छूने वाला है । मरीजों की संख्‍या रोज बढ़ रही है । स्‍वास्‍थ्‍य मंत्रालय के अनुसार, देश में कोरोना वायरस के चलते 124 लोगों की मौत हुई है । पिछले 24 घंटों में 508 नए मामलों के साथ देश में कोरोना के 4,789 पॉजिटिव केसेज हो गए हैं । हालात भयावह बने हुए हैं । कोरोना संक्रमण को रोकने के लिए देश में 21 दिन का लॉकडाउन है, उसे बढ़ाने पर केंद्र सरकार विचार कर रही है । संक्रमण के मामले रोज सामने आ रहे हैं, ऐसे में राज्‍य सरकारें भी लॉकडाउन जारी रखने के पक्ष में दिख रही हैं ।

लॉकडाउन बढ़ेगा या नहीं, चर्चाएं तेज
पूरे देश में लॉकडाउन को एक्‍सटेंड करने पर बहस हो रही है । कई राज्‍यों के मुख्‍यमंत्रियों ने देशव्‍यापी लॉकडाउन को 14 अप्रैल के बाद भी जारी रखने की बात कही है । उधर, सरकार की तरफ से संयुक्‍त सचिव (स्‍वास्‍थ्‍य) लव अग्रवाल ने कहा, 'लॉकडाउन को बढ़ाने पर अभी तक कोई फैसला नहीं हुआ है ।' मध्‍य प्रदेश, राजस्‍थान, तेलंगाना, कर्नाटक, उत्‍तर प्रदेश जैसे राज्‍य लॉकडाउन को बढ़ाने के पक्ष में दिख रहे हैं । एक दिन पहले प्रधानमंत्री नरेंद्र मोदी ने जनता से कोरोना वायरस महामारी के खिलाफ लंबी लड़ाई के लिए तैयार रहने को कहा था । उन्‍होंने भरोसा जताया कि इस लड़ाई में भारत विजयी होकर उभरेगा ।



पब्लिक प्‍लेसेज पर सरकार की नजर
देशभर में धार्मिक केंद्रों, सार्वजनिक स्थलों सहित उन स्थानों पर सरकार की पैनी नजर रहेगी, जहां बड़ी संख्या में लोगों के जमा होने की संभावना है । ये फैसला कोरोना के मुद्दे पर बने मंत्रियों के समूह (GoM) की मीटिंग में किया गया । धार्मिक केंद्रों, मॉल सहित लोगों की अधिक उपस्थिति वाले सार्वजनिक स्थलों की ड्रोन से निगरानी की जाए । इन जगहों को अभी सामान्य कामकाज शुरू करने की अनुमति नहीं दी जाएगी । समाचार एजेंसी PTI के मुताबिक, GoM ने देशव्यापी लॉकडाउन के चलते पैदा हुए हालात, इससे निपटने को लेकर उठाए जा रहे कदमों की समीक्षा की । 14 अप्रैल के बाद क्‍या होगा, इसपर बेहद कम बात हुई ।

तीन कैटेगरीज में बंटेंगे पेशेंट्स
कोरोना संक्रमण के शुरुआती दौर वाले ऐसे मरीज जिनकी हालत गंभीर नहीं है, उनके लिये ‘कोविड-19 केयर सेंटर’ बनाए जाएंगे । यहां संक्रमण के संदिग्ध मरीजों को भी रखा जायेगा । ये सेंटर सरकारी इमारतों या होटल, लॉज या स्टेडियम जैसी जगहों पर बनेंगे जो नजदीकी COVID-19 हॉस्पिटल से कनेक्‍ट होंगी ।
दूसरी कैटेगरी में वो मरीज हैं जो पहले से मधुमेह या हृदय रोग जैसी अन्य बीमारियों से पीड़ित हैं, या संक्रमण के कारण जिनकी हालत थोड़ी गंभीर है । इनके लिये ‘Dedicated COVID-19 Health Center’ बनाएं जाएंगे । ये किसी अस्‍पताल में ही बनेंगे । यहां ऑक्सीजन सहित अन्य जरूरी इंतजामों की अनिवार्य उपलब्धता रहेगी ।
तीसरी कैटेगरी में ‘Dedicated Covid-19 Hospital’ में गंभीर रूप से संक्रमण के शिकार मरीजों का इलाज होगा । इनमें ICU और वेंटिलेटर सहित अन्य जरूरी चिकित्सा सुविधाएं मौजूद रहेंगी ।

कोरोना के 1 लाख से ज्‍यादा टेस्‍ट हुए
देश में अब तक कोरोना संक्रमण की जांच के लिये 1,07,006 टेस्‍ट हो चुके हैं । इनमें पिछले 24 घंटों के दौरान हुए 11,795 टेस्‍ट्स शामिल हैं । देश में 136 सरकारी और 59 प्राइवेट लैबोरेट्रीज में COVID-19 की टेस्टिंग हो रही है ।

भारत में कहां, कितना फैला कोरोना, यहां देखिए पूरी लिस्ट

1 मरीज 406 को कर सकता है बीमार
लव अग्रवाल ने कहा, 'ICMR की एक स्टडी बताती है कि अगर एक COVID-19 का मरीज लॉकडाउन फॉलो ना करे या सोशल डिस्‍टेंसिंग ना अपनाए तो 30 दिन में 406 लोगों को इन्फेक्ट कर सकता है ।'

लगातारपांचवें दिन 500+ मरीज
कोरोना वायरस के मामले पिछले एक सप्‍ताह में तेजी से बढ़े हैं । मंगलवार के आंकड़े इस बात की तस्‍दीक करते हैं । लगातार पांच दिन से 500 से ज्यादा मामले रोज सामने आ रहे हैं । सोमवार को 700 से भी ज्‍यादा मरीज बढ़े जो अबतक एक दिन का रिकॉर्ड है । 3 अप्रैल को कोरोना के 2,547 मामले थे । 8 अप्रैल आते-आते ये आंकड़ा दोगुना हो जाएगा । देखें हर दिन कैसे बढ़े मामले ।

1 मार्च तक	3
2 मार्च	6
5 मार्च	29
6 मार्च	30
7 मार्च	31
8 मार्च	34
9 मार्च	39
10 मार्च	45
12 मार्च	60
13 मार्च	76
14 मार्च	81
15 मार्च	98
16 मार्च	107
17 मार्च	114
18 मार्च	151
19 मार्च	173
20 मार्च	236
21 मार्च	315
22 मार्च	396
23 मार्च	480
24 मार्च	519
25 मार्च	606
26 मार्च	694
27 मार्च	854
28 मार्च	918
29 मार्च	1024
30 मार्च	1215
31 मार्च	1397
1 अप्रैल	1834
2 अप्रैल	2069
3 अप्रैल	2547
4 अप्रैल	3072
5 अप्रैल	3577
6 अप्रैल	4250
7 अप्रैल	4789*











