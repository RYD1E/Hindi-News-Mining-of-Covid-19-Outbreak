गुड न्यूज: देश के 400 जिलों में कोरोना वायरस के अब तक एक भी केस नहीं
देश में कोरोना वायरस के बढ़ते मामलों के बीच एक अच्छी खबर यह है कि देश के 400 जिलों में अभी तक इसके एक भी केस सामने नहीं आए हैं । देश में कुल 718 जिले हैं । ज्यादातर मामले गुच्छे के रूप में सामने आए हैं क्योंकि सिर्फ 62 जिलों में ही कुल मामलों के 80 प्रतिशत सामने आए हैं ।
नई दिल्ली
देश में कोरोना वायरस संक्रमण के मामले तेजी से बढ़ रहे हैं । लेकिन एक अच्छी खबर यह है कि अभी भी देश में 400 जिले ऐसे हैं, जहां से कोरोना वायरस के एक भी मामले सामने नहीं आए हैं । ज्यादातर मामले क्ल्स्टर के रूप में सामने आ रहे हैं । कुल मामलों में करीब 80 प्रतिशत सिर्फ 62 जिलों से आए हैं, जहां लॉकडाउन के साथ-साथ हॉटस्पॉट्स एरिया को सील करके वायरस के फैलाव को रोकने की कोशिश की जा रही है ।
नीति आयोग के उपाध्यक्ष राजीव कुमार ने एक निजी चैनल से बातचीत में ध्यान दिलाया कि भारत में अभी 400 ऐसे जिले हैं, जहां से कोरोना वायरस के एक भी केस सामने नहीं आए हैं । 80 प्रतिशत केस सिर्फ 62 जिलों से आए हैं । कुमार ने बताया कि बहुमत मुमकिन है कि इन जिलों में लॉकडाउन बढ़ाया ही जाए । देश में कुल 718 जिले हैं ।

सांसों से शरीर में घुसपैठ कर ऐसे अपनी 'फैक्ट्री' बनाता है कोरोना
लोगों ने लॉकडाउन का सही से पालन किया तो कोरोना वायरस से अब तक अछूते रहे 400 जिलों में आगे भी कोई केस सामने नहीं आएगा । इसके अलावा जो जगहें हॉटस्पॉट्स के तौर पर उभरी हैं, उनमें से ज्यादातर में बड़े पैमाने पर टेस्टिंग और घर-घर जाकर स्क्रीनिंग के जरिए संक्रमण को फैलने से रोकने की कोशिश की जा रही हैं ।

देश में बढ़े कोरोना केस, यहां राज्यों की पूरी लिस्ट

देश में कोरोना वायरस के मामले बढ़कर 5,865 हो चुके हैं । 169 लोगों की मौत हो चुकी है जबकि 478 लोग इलाज के बाद पूरी तरह ठीक भी हो चुके हैं । राज्यों की बात करें तो सबसे बुरी स्थिति महाराष्ट्र की है, जहां अब तक 1,135 मामलों की पुष्टि की जा चुकी है । तमिलनाडु में 738 और दिल्ली में 669 केस सामने आ चुके हैं ।
कोरोना: दिल्‍ली के 21 इलाकों में ऑपरेशन SHIELD, पढ़ें केजरीवाल का प्‍लान
कोरोना वायरस (Coronavirus) के संक्रमण को रोकने लिए दिल्‍ली सरकार ने 21 इलाकों में ऑपरेशन SHIELD लॉन्‍च किया है । सीएम अरविंद केजरीवाल (Arvind Kejriwal) ने इसका मतलब भी समझाया ।
नई दिल्‍ली
तेजी से बढ़ते कोरोना वायरस के पॉजिटिव मामलों के बीच दिल्‍ली सरकार ने 21 इलाकों को कन्‍टेनमेंट जोन बना दिया है । सीएम अरविंद केजरीवाल के मुताबिक, इन इलाकों से ना तो कोई बाहर जा सकेगा । ना ही भीतर एंट्री होगी । घरों से भी किसी को निकलने नहीं देंगे । कुछ जगह राशन की डिलीवरी में दिक्‍कत पर सीएम ने कहा कि एक-दो दिन में सबको राशन पहुंच जाएगा । सीएम के मुताबिक, कोरोना के फैलाव को रोकने के लिए दिल्‍ली के 21 इलाकों में ऑपरेशन SHIELD शुरू किया गया है ।
क्‍या है ऑपरेशन SHIELD?
सीएम अरविंद केजरीवाल ने SHIELD का मतलब भी समझाया । उनके मुताबिक
S- जियोग्राफिकल मार्किंग के बाद कोरेाना प्रभावित इलाके की तत्‍काल सीलिंग
H- इलाके में रहने वाले सभी लोगों का होम क्‍वारंटीन
I- पॉजिटिव केसेज के फर्स्‍ट और सेकेंड कॉन्‍टैक्‍ट्स की ट्रेसिंग और आइसोलेशन
E- जरूरी सामानों की सप्‍लाई एन्‍श्‍योर करना
L- अथॉरिटीज की ओर से इलाके का लोकल सैनिटाइजेशन
D- डोर-टू-डोर हेल्‍थ चेक्‍स के जरिए इलाके के हर व्‍यक्ति की स्‍क्रीनिंग

हेल्‍थ वर्कर्स के साथ बदसलूकी बर्दाश्‍त नहीं
दिल्ली के मुख्यमंत्री अरविंद केजरीवाल ने कहा है कि स्वास्थ्यकर्मियों के साथ बदतमीजी करने वालों के खिलाफ कड़ी से कड़ी कार्रवाई करेंगे । उन्‍होंने सफदरजंग अस्‍पताल की डॉक्‍टर्स के साथ बदसलूकी पर यह बात कही । उन्‍होंने कहा, 'इस तरह की हरकत बिल्‍कुल बर्दाश्‍त नहीं की जाएगी । डॉक्‍टर और नर्सेज हमारी जिंदगी बचा रहे हैं । वो दो तरफ से मार झेल रहे हैं । एक तरफ वो अपनी जान दांव पर लगाके मरीजों का इलाज कर रहे हैं, दूसरी तरफ जब वो समाज में आते हैं तो उनका शुक्रिया अदा करने की बजाय, हम उनके साथ इस तरह की हरकत करते हैं ।' उन्‍होंने कहा कि हम समझ रहे हैं कि लोगों को परेशानी हो रही है, लेकिन अधिकारियों द्वारा उठाए गए कदम कोरोना वायरस संक्रमण के रोकथाम/खत्‍म करने के लिए आवश्यक हैं ।

भारत में कहां, कितना फैला कोरोना, यहां देखिए पूरी लिस्ट
9 राज्‍यों में भेजी गई टीमें
केंद्रीय स्वास्थ्य मंत्रालय ने गुरुवार को कहा कि कोरोनावायरस विशेषज्ञों की 10 टीमों को 9 राज्यों में भेजा गया है । स्वास्थ्य मंत्रालय के संयुक्त सचिव, लव अग्रवाल ने कहा कि 473 लोग ठीक हो चुके हैं । नए मामलों और मौतों के साथ, भारत में पुष्टि किए गए मामलों की कुल संख्या 5,734 है, जबकि 166 लोग घातक वायरल संक्रमण के कारण दम तोड़ चुके हैं । अभी देश में कुल 5,095 सक्रिय मामले हैं ।















