दिल्ली में कोरोना के 445 पॉजिटिव केस, सीएम केजरीवाल बोले- लोकल ट्रांसमिशन से 40 मामले
अरविंद केजरीवाल ने कहा, अभी तक दिल्ली में कुल 445 मामले सामने आए हैं । इनमें से 40 केस लोकल ट्रांसमिशन के हैं, अन्य मामले विदेश यात्रा और निजामुद्दीन मरकज के कारण सामने आए हैं । दिल्ली में कोविड-19 के चलते अब तक छह लोगों की मौत हुई है इनमें से पांच मरीज 60 साल से अधिक उम्र के थे ।
नई दिल्ली
कोरोना वायरस का संक्रमण पूरे देश में तेजी से बढ़ता जा रहा है । राजधानी दिल्ली में भी लगातार नए पॉजिटिव केस सामने आ रहे हैं । दिल्ली के मुख्यमंत्री अरविंद केजरीवाल ने शनिवार को बताया कि अभी तक कुल 445 मामले सामने आए हैं । इनमें से 40 केस लोकल ट्रांसमिशन के हैं, अन्य मामले विदेश यात्रा और निजामुद्दीन मरकज के कारण सामने आए हैं । दिल्ली में कोविड-19 के चलते अब तक छह लोगों की मौत हुई है इनमें से पांच मरीज 60 साल से अधिक उम्र के थे ।
मरकज से निकाले गए 500 लोगों में कोरोना के लक्षण: केजरीवाल
दिल्ली के मुख्यमंत्री अरविंद केजरीवाल ने कहा कि निजामुद्दीन मरकज से बाहर निकाले गए करीब 2300 लोगों में से 500 में कोरोना के लक्षण नजर आए । जिसके बाद उन्हें अस्पतालों में भर्ती कराया गया है । 1800 लोग क्वारंटीन में हैं, हम उन सभी का परीक्षण कर रहे हैं, उनके रिजल्ट 2 से 3 दिनों में आएंगे, इससे पॉजिटिव मामले में बढ़ोतरी हो सकती है । दिल्ली में भर्ती सभी COVID19 मरीजों में से 11 इंटेंसिव केयर यूनिट (आईसीयू) में हैं और 5 वेंटिलेटर पर हैं, अन्य सभी स्थिर स्थिति में हैं । अभी तक सामने आए मामले में लोकल ट्रांसमिशन हुआ है, लेकिन कम्युनिटी ट्रांसमिशन नहीं है ।

केजरीवाल बोले- हम PPE किट की कमी का सामना कर रहे
केजरीवाल ने कहा कि हम पीपीई किट की कमी का सामना कर रहे हैं । हमने अपने डॉक्टरों और नर्सों के लिए आवश्यक किट की आपूर्ति के लिए केंद्र को पत्र लिखा है, लेकिन हमें केंद्र सरकार से अब तक एक भी पीपीई किट नहीं मिली है । मुख्यमंत्री ने कहा कि मेरी पहली कोशिश है कि किसी को कोरोना नहीं हो, अगर हो भी जाता है तो मेरी दूसरी कोशिश ये रहेगी कि उन लोगों को जल्दी से जल्दी ठीक कर के सुरक्षित घर पहुंचा दें ।


गैर-राशन कार्ड धारकों के लिए रजिस्ट्रेशन शुरू: केजरीवाल
मुख्यमंत्री अरविंद केजरीवाल ने कहा, 'जिनके पास राशन कार्ड नहीं है लेकिन लॉकडाउन के वजह से उन्हें भी मुफ्त राशन की जरूरत है, ऐसे सभी लोग अब राशन के लिए आवेदन कर सकते हैं । गैर-राशन कार्ड धारकों के लिए वेबसाइट पर रजिस्ट्रेशन शुरू हो गया है । इन सभी लोगों को 5 किलोग्राम राशन दिया जाएगा । हमने बहुत ही छोटा और सरल फॉर्म बनाया है । मेरी सब से अपील है की आप जरूरतमंदों को इसे भरने में मदद करें ।' उन्होंने बताया कि शुक्रवार को हमने 6,63,928 लोगों को लंच कराया और 6,78,544 ने भोजन वितरण केंद्रों में रात का भोजन किया । हम एक समय में 10 लाख लोगों को भोजन कराने के लिए तैयार हैं ।

coronavirus in pakistan : अपने सदाबहार दोस्त पाकिस्तान को चीन ने दिया 'धोखा', भेज दिया अंडरवेयर से बने मास्क
कोरोना वायरस से निपटने के लिए चीन ने पाकिस्तान को मेडिकल सप्लाई भेजने की पेशकश की थी । पाकिस्तान ने यह पेशकश खुशी-खुशी स्वीकार कर ली, लेकिन जब मेडिकल सप्लाई पहुंचा तो पाकिस्तान के होश उड़ गए ।
इस्लामाबाद
कोरोना वायरस से जंग लड़ रहे पाकिस्तान को उसके सदाबहार मित्र चीन ने ही 'धोखा' दे दिया है । दरअसल, चीन ने मेडिकल सप्लाई भेजने का वादा किया था और जब चीन से आए सामानों को खोलकर देखा गया तो पता चला कि एन-95 मास्क की जगह अंडरवेयर से बने मास्क पाकिस्तान को पकड़ा दिए गए हैं । यूरोप के कई देशों ने भी इससे पहले शिकायत की थी कि चीन से भेजे गए मास्क और किट खराब गुणवत्ता के हैं । स्पेन और नीदरलैंड्स ने तो मेडिकल सप्लाई वापस करने का भी फैसला कर लिया ।

चीन ने पिछले दिनों पाकिस्तान से वादा किया था कि वह उसे एन-95 मास्क भेजेगा । पाक पीएम इमरान खान आए दिन कोरोना वायरस से लड़ने की तैयारियों को लेकर अपने भाषणों में चीन का गुणगान करते देखे जाते हैं, लेकिन उन्हें पता ही नहीं था कि इस गुणगान से उन्हें कोई फायदा नहीं होने वाला । पाक मीडिया के मुताबिक, जब चीन से मेडिकल सप्लाई पाकिस्तान पहुंची तो मेडिकल स्टाफ उसे खोल कर हैरान रह गया क्योंकि ये अंडरवेयर से बने मास्क थे । हैरानी की बात यह है कि सिंध की प्रांतीय सरकार ने बिना जांच किए ही अस्पतालों में ये मास्क भी भेज दिए ।

इससे पहले चीन ने आगे बढ़कर मेडिकल सप्लाई भेजने के लिए गिलगित-बाल्टिस्तान से लगी सीमा को खोलने का अनुरोध किया था । चीनी दूतावास ने पाक विदेश मंत्रालय के नाम चिट्ठी में कहा था कि शिजियांग उइगुर स्वायत्त क्षेत्र पाकिस्तान को मेडिकल सप्लाई भेजना चाहता है । इस अनुरोध पर पाक भी फूला नहीं समाया, लेकिन उसे कहां पता था कि चीन उसके साथ ठगी कर लेगा ।

विदेश मंत्रालय के नाम चिट्ठी में चीन ने लिखा था कि वह उसे 2 लाख सामान्य मास्क, दो हजार एन-95 मास्क, पांच वेंटिलेटर और 2 हजार टेस्टिंग किट भेजेगा । अभी हालांकि, यह पता नहीं चल पाया है कि मास्क के अलावा किसी अन्य मेडिकल सप्लाई में कोई खामी पाई गई है या नहीं ।

पाकिस्तान में कोरोना वायरस के 2,700 से ज्यादा मामले
पाकिस्तान में कोरोना वायरस के मामलों की संख्या शनिवार को बढ़कर 2,708 हो गई । अकेले पंजाब प्रांत में इसका आंकड़ा 1000 के पार पहुंच गया है । ‘नेशनल हेल्थ सर्विसेज’ के मुताबिक कोविड-19 के कारण अब तक 40 लोगों की जान जा चुकी है, हालांकि देश में 140 लोग इसके संक्रमण के बाद ठीक भी हुए हैं ।

पाकिस्तान में इस बीमारी के मुख्य केंद्र के तौर पर पंजाब प्रांत उभरा है जहां कुल 1072 मामले सामने आए हैं । सिंध में 839, खैबर पख्तूनख्वा में 343, बलूचिस्तान में 175, गिलगित-बाल्तिस्तान में 193, इस्लामाबाद में 75, पाक के कब्जे वाले कश्मीर (पीओके) में 11 लोगों में कोरोना वायरस संक्रमण की पुष्टि हुई है ।

अधिकारियों ने कहा कि इस घातक वायरस की रोकथाम के लिए उठाए जा रहे सरकार के तमाम कदमों के बावजूद देश में इस बीमारी का प्रसार तेजी हो रहा है । विश्व बैंक ने शुक्रवार को कोरोना वायरस के प्रभाव से निपटने में मदद के लिए 20 करोड़ अमेरिकी डॉलर की सहायता मंजूर की है । रेडियो पाकिस्तान के मुताबिक ‘पाकिस्तान में प्रभावी तरीके से महामारी प्रतिक्रिया’ शीर्षक वाली यह परियोजना सरकार को बीमारी के खिलाफ प्रतिक्रिया देने और जन स्वास्थ्य तैयारियों के लिए एक राष्ट्रीय तंत्र को मजबूत बनाने में मदद देगी ।

कोविड-19 महामारी का प्रकोप कब तक रहेगा इस बारे में कोई पुख्ता जानकारी नहीं है । ऐसे में पाकिस्तान के प्रधानमंत्री इमरान खान ने शुक्रवार को निर्माण क्षेत्र के लिए एक व्यापक पैकेज की घोषणा की जिससे अर्थव्यवस्था को फिर से पटरी पर लाया जा सके ।

कोरोना वायरस से संक्रमित लोगों के लिये तैरता पृथक वास तैयार कर रहा है मुंबई बंदरगाह न्यास
मुंबई, चार अप्रैल (भाषा) मुंबई बंदरगाह न्यास ने कोरोना वायरस के संकट के मद्देनजर संक्रमित लोगों के लिये समंदर की लहरों पर ‘तैरता पृथक वास’ तैयार करने की पहल की है । न्यास ने शनिवार को इसकी जानकारी दी । मुंबई बंदरगाह न्यास ने एक बयान में कहा कि वह क्रूज का परिचालन करने वाली एक कंपनी से इस बारे में बात कर रहा है । जिस क्रूज को इस उदेश्य के लिये तैयार करने पर विचार किया जा रहा है, उसमें दो हजार लोगों को रखने की क्षमता है । न्यास के चेयरमैन संजय भाटिया ने कहा, ‘‘हमने बृहन्नमुंबई नगर निगम और एक क्रूज

मुंबई, चार अप्रैल (भाषा) मुंबई बंदरगाह न्यास ने कोरोना वायरस के संकट के मद्देनजर संक्रमित लोगों के लिये समंदर की लहरों पर ‘तैरता पृथक वास’ तैयार करने की पहल की है । न्यास ने शनिवार को इसकी जानकारी दी । मुंबई बंदरगाह न्यास ने एक बयान में कहा कि वह क्रूज का परिचालन करने वाली एक कंपनी से इस बारे में बात कर रहा है । जिस क्रूज को इस उदेश्य के लिये तैयार करने पर विचार किया जा रहा है, उसमें दो हजार लोगों को रखने की क्षमता है । न्यास के चेयरमैन संजय भाटिया ने कहा, ‘‘हमने बृहन्नमुंबई नगर निगम और एक क्रूज परिचालक से दो हजार लोगों के लिये तैरतापृथक वास बनाने को लेकर करार किये हैं । इसके अलावा हमने वाडी बंदर पर सेलर्स होम से भी समझौता किया है, जिसमें 500 लोगों को पृथक रखने की क्षमता है ।’’ हालांकि भाटिया ने यह नहीं बताया कि उनकी बात किस क्रूज परिचालक से हो रही है । सूत्रों की मानें तो मुंबई बंदरगाह न्यास एस्सेल समूह के क्रूज लाइनर जलेश क्रूजेज से बात कर रहा है । उल्लेखनीय है कि महाराष्ट्र में अब तक 537 लोग कोरोना वायरस से संक्रमित हो चुके हैं । इनमें 179 मामले अकेले मुंबई से हैं ।

