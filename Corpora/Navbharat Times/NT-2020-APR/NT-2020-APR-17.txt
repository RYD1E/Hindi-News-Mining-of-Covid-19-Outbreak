ग्रोथ फैक्टर, डबलिंग और डेथ रेट : Coronavirus के इन तीन मानकों पर कहां ठहरता है भारत
स्वास्थ्य मंत्रालय के मुताबिक लॉकडाउन ने कोरोना वायरस के खिलाफ लड़ाई को बहुत मजबूती प्रदान की है । मंत्रालय के संयुक्त सचिव लव अग्रवाल ने लॉकडाउन से पहले और बाद में मरीजों की संख्या दोगुनी होने की दर में गिरावट का हवाला देकर यह बात कही ।
नई दिल्ली
कोरोना संकट पर देशव्यापी लॉकडाउन का बेहद सकारात्मक परिणाम मिल रहा है । स्वास्थ्य मंत्रालय के मुताबिक, लॉकडाउन के कारण कोरोना पॉजिटिव केस के दोगुना होने की रफ्तार थमी है । कोरोना पर डेली प्रेस ब्रीफिंग में स्वास्थ्य मंत्रालय से संयुक्त सचिव लव अग्रवाल ने कहा, 'लॉकडाउन से पहले डबलिंग रेट 3 दिन था जो अब पिछले सात दिनों का आंकड़ा देखें तो डबलिंग रेट घटकर 6.2 दिनहो गया है ।' इसी तरह कोरोना केसेज के ग्रोथ फैक्टर में 40% की गिरावट दर्ज की गई है । उन्होंने कहा, '1 अप्रैल से 1.2 ऐवरेज ग्रोथ फैक्टर है । दो हफ्ते पहले 15 से 31 मार्च के बीच 2.1 ऐवरेज ग्रोथ फैक्टर था । यानी, ग्रोथ फैक्टर में 40 प्रतिशत की गिरावट आई है ।'
कोरोना संक्रमण के मामले में देश की स्थिति बेहतर
अग्रवाल ने बताया कि 19 राज्य और केंद्रशासित प्रदेशों में तो डबलिंग रेट राष्ट्रीय औसत से भी कम है । उन्होंने कहा, 'केरल, उत्तराखंड, हरियाणा, लद्दाख, हिमाचल, चंडीगढ़, पुदुचेरी, बिहार, तेलंगाना, ओडिशा, तामिलनाडु, आंध्र प्रदेश, दिल्ली, उत्तर प्रदेश, कर्नाटक, जम्मू-कश्मीर, पंजाब, असम और त्रिपुरा में डबलिंग रेट देश के औसत से भी कम है ।' इतना ही नहीं, भारत में कोविड-19 मरीजों के ठीक होने का औसत भी बाकी देशों के मुकाबले बेहतर है । अग्रवाल ने कहा, भारतका आउटकम रेशियो (मरीजों के ठीक होने का औसत) दूसरे देशों से बेहतर है । यहां 80% मरीज ठीक हो रहे हैं जबकि 20% मरीजों की मौत हो रही है ।'
मेडिकल इक्विपमेंट्स के घरेलू उत्पादन पर जोर
अग्रवाल ने कहा कि चीन से आए 5 लाख टेस्टिंग किट्स जरूरी जगहों पर बांटे जा रहे हैं । साथ ही, कोविड से लड़ने के लिए जरूरी मेडकिल इक्विपमेंट्स देश में बनाने पर जोर दिया जा रहा है । वहीं, वायरल सिक्वेंसिंग के जरिए एपिडमॉलजी, पोंटेशियली इंपोटेंट म्यूटेशन की पहचान कैसे हो, इस पर काम चल रहा है । वैक्सीन बनाने की दिशा में इनऐक्टिवेटड वायरस, एंटीजन्स को परखने के लिए ऐंटीबॉडी, मोनोक्लोनल्स और अन्य वैक्सीन पर भी काम किया जा रहा है । अग्रवाल ने बताया कि भारत ग्लोबल पार्टनर्स के साथ काम कर रहा है । उन्होंने बताया कि इम्यून बूस्टिंग वैक्सीन पर भी काम चल रहा है । इम्यून सिस्टम को बढ़ाने में देश के पारंपरिक ज्ञान का भी उपयोग हो रहा है । प्रभावी दवाइयों पर भी काम करने की रणनीति बन रही है ।

इन चार संस्थानों में जारी है रिसर्च
अग्रवाल ने कहा कि काउंसिल फॉर साइंस ऐंड इंडस्ट्रियल रिसर्च, डिपार्टमेंट ऑफ बायोटेक्नॉलजी, डिपार्टमेंट ऑफ साइंस ऐंड टेक्नॉलजी, डिपार्टमेंट ऑफ एटॉमिक एनर्जी, इन चारों संस्थानों ने टेस्टिंग कपैसिटी बढ़ाने के लिए अपनी 30 लैब्स का योदान दिया है । हमारा प्राथमिक मकसद नए डायग्नोस्टिक और टेस्टिंग किट्स बनाने का है जो 30 मिनट में रिजल्ट दे दे । अग्रवाल ने कहा, 'हमारे वैज्ञानिक प्रयोशालाओं में हर महीने 6 हजार वेंटिलेटर्स बनाने की क्षमता पैदा की गई है । इस तरह, डायग्नोस्टिक, थेरेप्यूटिक्स और वैक्सीन, सभी क्षेत्रों में तेज गति से काम हो रहा है ।'

लॉकडाउन: घर बैठे खरीदें कार, ₹30,000 तक छूट
उन्होंने कहा कि CSIR की इंजीनियरिंग लैब्स और सी चित्रा इंस्टिट्यूट्स पीपीई, ऑक्सिजन कंटेनेटर्स, वेंटिलेटर्स और ऐसी एंसिटिएटरी सपोर्ट डिवाइसेज की डिजाइन बना रहे हैं ताकि इनका देश में उत्पादन हो सके । उन्होंने कहा, 'RTPCR किट्स के घरेलू उत्पादन पर काम चल रहा है । मई तक देश में हर महीने 10 लाख रैपिड टेस्टिंग किट्स और डिटेक्शन किट्स बना सकेंगे । प्लाज्मा थेरपी पर भी काम चल रहा है ।'

कोरोना के कहर से मर सकते हैं हजारों बच्‍चे: UN

देश में अब तक 13,387 कोविड-19 मरीज
स्वास्थ्य मंत्रालय के मुताबिक, अब तक 1,749 कोविड-19 मरीज ठीक हो चुके हैं जो कुल मरीजों के 13.06% हैं । गुरुवार तक देशभर में 13,387 कोरोना पॉजिटिव केस सामने आए । एक दिन में 1,007 केस आए । मंत्रालय के संयुक्त सचिव लव अग्रवाल ने बताया कि पिछले 24 घंटे में 23 नई मौतें हुई हैं ।
कोरोना: दिल्ली में आज 67 नए मामले, संक्रमितों की संख्या 1707 हुई
Coronavirus cases in Delhi: शुक्रवार को दिल्ली में कोरोना वायरस के कुल 67 नए मामले सामने आए । जिसके बाद संक्रमित मरीजों की संख्या 1707 पहुंच गई है । वहीं आज 4 संक्रमितों ने दम तोड़ दिया । जानिए आज की अपडेट...
नई दिल्ली
दिल्ली में कोरोना वायरस का संक्रमण लगातार बढ़ता जा रहा है । शुक्रवार को राजधानी में 67 नए मामले सामने आए, जिसके बाद संक्रमित मरीजों की कुल संख्या 1707 हो गई है । वहीं आज 4 संक्रमितों ने दम तोड़ दिया । इसी के साथ दिल्ली में कोरोना से मृतकों की तादाद बढ़कर 42 हो गई है । आज 21 मरीजों को ठीक होने के बाद अस्पताल से छुट्टी भी दे दी गई ।
दिल्ली के इन अस्पतालों में भर्ती हैं कोरोना संक्रमित
अस्पताल	वर्तमान में भर्ती संक्रमित मरीजों की संख्या
LNJP	477
RGSSH	150
GTB	20
LHMC	11
RML	21
SJH	27
AIIMS Jhajjar	152
Apollo Hospital	16
Max Hospital	35
Gangaram	2
कुल	911

दिल्ली में प्लाज्मा तकनीकी का ट्रायल जल्द
दिल्ली के मुख्यमंत्री अरविंद केजरीवाल ने बताया कि राजधानी में कोरोना वायरस के इलाज के लिए 2 से 4 दिनों में प्लाज्मा तकनीकी का ट्रायल शुरू कर दिया जाएगा । उन्होंने यह भी कहा कि इससे कोरोना का संक्रमण फैलना बंद नहीं होगा लेकिन गंभीर रूप से बीमार लोग जल्द स्वस्थ हो सकेंगे । सीएम ने कहा कि उन्हें इसके अच्छे परिणाम आने की उम्मीद है ।
















