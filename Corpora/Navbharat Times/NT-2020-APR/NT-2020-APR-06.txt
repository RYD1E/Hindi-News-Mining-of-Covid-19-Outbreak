अगले दो महीनों में जरूरत होगी 2.7 करोड़ एन95 मास्क और 50 हजार वेंटिलेटर की
कोरोना वायरस (Coronavirus in india) से के तेजी से बढ़ रहे संक्रमण से लड़ने के लिए भारत को आने वाले दो महीनों में 2.7 करोड़ एन95 मास्क (N95 masks), 1.5 करोड़ पीपीई (personal protective equipment), 16 लाख टेस्टिंग किट (diagnostic kits) और 50 हजार वेंटिलेटर (ventilators) की जरूरत होगी ।

नई दिल्ली
भारत में कोरोना (Coronavirus in india) तेजी से बढ़ रहा है, जिसकी वजह से पीपीई यानी पर्सनल प्रोटेक्टिव इक्विपमेंट (personal protective equipment) और टेस्टिंग किट (diagnostic kits) की मांग बढ़ रही है । ये सब देखते हुए केंद्र सरकार ने अंदाजा लगाया है कि आने वाले दो महीनों में भारत को 2.7 करोड़ एन95 मास्क (N95 masks), 1.5 करोड़ पीपीई, 16 लाख टेस्टिंग किट और 50 हजार वेंटिलेटर (ventilators) की जरूरत होगी ।
16 हजार वेंटिलेटर मौजूद, 34 हजार का दिया ऑर्डर
अधिकारियों के अनुसार जून तक 50 हजार वेंटिलेटर की जरूरत होगी, जिनमें से 16 हजार अभी उपलब्ध हैं और बाकी की 34 हजार वेंटिलेटर के लिए ऑर्डर दे दिया गया है । अधिकारियों का ये जवाब इंडस्ट्री के प्रतिनिधियों के उस सवाल के बाद आया, जिसमें उन्होंने पूछा था कि इस प्रोजेक्ट के लिए सरकार की वास्तव में कितनी जरूरत है । उनके अनुसार किसी भी प्रोजेक्ट में निवेश करने के लिए यह जानकारी होना जरूरी है ।
कौन लोग थे इस मीटिंग में?
इस मीटिंग में अमिताभ कांत के अलावा प्रिंसिपल साइंटिफिक एडवाइजर डॉक्टर विजयराघवन, एनडीएमए के सदस्य कमल किशोर, सीबीआईसी के सदस्य संदीप मोहन भटनागर, अतिरिक्त गृह सचिव अनिल मलिक, पीएमओ में ज्वाइंट सेक्रेटरी गोपाल बाग्ले और कैबिनेट सेक्रेटेरियट में डिप्पी सचिव टीना सोनी उपस्थित थीं । इंडस्ट्रीज की ओर से फिक्की की अध्यक्ष डॉक्टर संगीता रेड्डी, फिक्की के सीनियर वाइस प्रेसिडेंट उदय शंकर, फिक्की के वाइस प्रेसिडेंट मेहता, हनी वेल के अश्विनी चनन और महाजन इमेजिंग के हर्ष महाजन उपस्थित थे ।
यूपी सरकार ने कहा- प्रदेश में लॉकडाउन खुलने में हो सकती है देरी
यूपी सरकार (UP government) ने कहा है कि जबतक प्रदेश में कोरोना वायरस (Coronavirus) का एक भी केस है, तब तक लॉकडाउन (lockdown) नहीं खोला जा सकता है ।
लखनऊ
उत्तर प्रदेश में कोरोना वायरस के कारण लागू लॉकडाउन 14 अप्रैल के बाद भी जारी रह सकता है । इस बात के संकेत खुद प्रदेश सरकार के अडिशनल चीफ सेक्रेटरी (गृह) अवनीश अवस्थी ने दिए हैं । अवनीश अवस्थी ने कहा है कि अगर कोरोना वायरस का एक भी मामला प्रदेश में रहेगा तो लॉकडाउन नहीं खोला जाएगा । वहीं, उत्तर प्रदेश में कोरोना वायरस संक्रमितों की कुल संख्या अब 305 तक पहुंच गई है ।
अवनीश अवस्थी ने बताया कि पिछले 24 घंटे में प्रदेश में कुल 27 मामले सामने आए हैं । इसमें से 21 लोग तबलीगी जमात से जुड़े हुए हैं । उत्तर प्रदेश में अब कोरोना वायरस के कुल 305 मामले हो चुके हैं । अब तक सामने आए कुल मामलों में 159 मरीज तबलीगी जमात से जुड़े हुए हैं । उत्तर प्रदेश के साथ-साथ देशभर में भी पिछले तीन-चार दिनों में सामने आए मामले तबलीगी जमात से जुड़े लोगों के ही हैं ।

14 अप्रैल के बाद क्या खुलेगा? पीएम ने मंत्रियों से किया इशारा

'जीवन जरूरी, लॉकडाउन बढ़ा भी सकते हैं'
14 अप्रैल के बाद लॉकडाउन खोले जाने के बारे में अवनीश अवस्थी ने कहा, 'लॉकडाउन खोलने पर अभी बोलना प्रीमच्योर होगा । लॉकडाउन खोलने में अभी समय लगेगा । 14 अप्रैल के बाद भी लॉकडाउन की संभावना है । अगर प्रदेश में कोरोना का एक भी केस रहेगा तो लॉकडाउन नहीं खुलेगा । जीवन सबसे पहले है ।'

प्रदेश में कोरोना संक्रमण को रोकने संबंधी प्रयासों के क्रम में सीएम योगी आदित्यनाथ ने रविवार को प्रदेशभर के धर्मगुरुओं से बात की थी । अवनीश अवस्थी के मुताबिक, सीएम योगी के साथ बातचीत में धर्मगुरुओं ने भी कहा है कि अभी लॉकडाउन खोलना ठीक नहीं है । सीएम योगी आदित्यनाथ ने धर्मगुरुओं को भरोसा दिलाया था कि किसी की धार्मिक भावनाओं को आहत नहीं किया जाएगा ।

CM योगी ने कोविड-19 फंड के लिए विधायक निधि से दिए 1 करोड़ और 1 माह की सैलरी

'14 नए टेस्टिंग लैब बनाने की तैयारी'
स्वास्थ्य सेवाओं के बारे में अवनीश अवस्थी ने बताया, 'यूपी में टेस्टिंग लैब का विस्तार हो रहा है । मेडिकल इमरजेंसी की तैयारी है और 14 नई टेस्टिंग लैब बनाने को कहा गया है । ये लैब कोविड फंड से तैयार की जाएंगी । इसके अलावा सभी 75 जिलों में कलेक्शन टेस्ट सेंटर बनाए जा रहे हैं । जहां मेडिकल कॉलेज नहीं, वहां भी कलेक्शन सेंटर बनाए जा रहे हैं ।'
कोरोना के बारे में फैलने वाली तमाम अफवाहों के बारे में उन्होंने कहा, 'फेक न्यूज पर कार्रवाई हो रही है । हरदोई के एक ग्राम पंचायत अधिकारी को सस्पेंड किया गया है । टिकटॉक कंपनी से बात की जाएगी और प्रदेश सरकार फेक वीडियो पर भी रोक लगाएगी ।' इसके अलावा ज्यादा संख्या में PPE, मास्क और सैनिटाइजर का इतंजाम किया जा रहा है । पुलिस को भी PPE दिए जाएंगे ।







