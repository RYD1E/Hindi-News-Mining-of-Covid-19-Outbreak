गुड न्यूज: सोमवार को देश में ठीक हुए 705 कोरोना मरीज, एक दिन में यह अब तक का सबसे ज्यादा आंकड़ा
कोरोना वायरस (Coronavirus) के खिलाफ भारत की लड़ाई के लिहाज से एक बहुत ही अच्छी खबर (good news related covid-19) है । अब देश में इस घातक बीमारी से ठीक होने वाले लोगों की संख्या (number of recoveries) रफ्तार पकड़ रही है । अब तक देश में 3,252 लोग ठीक हुए जिनमें 705 तो सिर्फ सोमवार को स्वस्थ हुए ।
नई दिल्ली
देश में कोरोना वायरस तेजी से अपना पैर पसार रहा है । स्वास्थ्य मंत्रालय के मुताबिक अब तक देश में संक्रमण के 18,601 मामलों की पुष्टि हो चुकी है । इनमें से 590 लोगों की मौत भी हो चुकी है । हालांकि, इस बीच एक अच्छी और राहत भरी खबर यह है कि अब लोग तेजी से ठीक भी हो रहे हैं । देश में अब तक 3,252 मरीज इलाज के बाद पूरी तरह ठीक हो चुके हैं । अकेले सोमवार को 705 मरीज ठीक हुए जो देश में किसी भी एक दिन में कोरोना (Coronavirus) से मुक्त होने वालों का सबसे बड़ा आंकड़ा है ।

देश में ठीक होने वालों का सिंगल डे रेकॉर्ड
पिछले कुछ दिनों से कोरोनामुक्त होने वाले लोगों की तादाद भी बढ़ रही है । कोरोना वायरस के खिलाफ भारत की जंग में यह बहुत ही शुभ संकेत है । पिछले कुछ दिनों के आंकड़े को देखें तो 15 अप्रैल को 183 लोग ठीक हुए थे । अगले दिन यानी 16 अप्रैल को यह संख्या बढ़कर 260 हो गई । 17 अप्रैल को 243 लोग कोरोना से मुक्त हुए तो 18 अप्रैल को 239 लोग । इसी तरह 19 अप्रैल को 316 मरीज इलाज के बाद स्वस्थ हुए । 20 अप्रैल को रेकॉर्ड 705 लोगों ने कोरोना वायरस से मुक्ति पाई ।

देश में कोरोना मरीजों की पूरी लिस्ट यहां देखें

तारीख	कोरोना से ठीक हुए मरीज
15 अप्रैल	183
16 अप्रैल	260
17 अप्रैल	243
18 अप्रैल	239
19 अप्रैल	316
20 अप्रैल	705

आज इतने खुश क्यों है राहुल गांधी समर्थक?

महाराष्ट्र में 572, दिल्ली में 431 हुए ठीक
बात अगर राज्यों के हिसाब से करें तो कोरोना की सबसे ज्यादा मार झेल रहे महाराष्ट्र में 572 लोग अब तक पूरी तरह ठीक हो चुके हैं । राष्ट्रीय राजधानी दिल्ली में यह आंकड़ा 431 है । केरल में 408 मरीजों में से 291 अब ठीक हो चुके हैं ।

NBT

इस्लामोफोबिया पर बोले नकवी- भारत जन्नत

केरल में 291, तमिलनाडु में 457 मरीज हुए ठीक
इसी तरह बिहार के कुल 113 मरीजों में से 42 अब तक ठीक हो चुके हैं । यूपी की बात करें तो यहां के 1184 मरीजों में से अब तक 140 इलाज के बाद स्वस्थ हो चुके हैं । तमिलनाडु में यह आंकड़ा 457, राजस्थान में 205, तेलंगाना में 190, मध्य प्रदेश में 127, गुजरात में 131 और हरियाणा में 127 लोग इलाज के बाद ठीक हो चुके हैं ।

भारत के रास्‍ते कोरोना मुक्‍त होगी दुनिया!

रिकवरी रेट में केरल देश में टॉप
रिकवरी रेट के मामले में केरल देश में टॉप पर है । केरल में कुल 294 केस क्लोज हुए यानी जिसमें मरीज या तो ठीक हुआ या फिर उसकी मौत हुई । इनमें से 291 इलाज के बाद ठीक हो गए जबकि 3 मरीज नहीं बचाए जा सके । यानी केरल में रिकवरी रेट 98.97 है । इसी तरह तमिलनाडु में रिकवरी रेट 96.5 प्रतिशत है ।


राजस्थान में भी 90 प्रतिशत से ऊपर रिकवरी रेट
राजस्थान में भी 90 प्रतिशत से ज्यादा रिकवरी रेट है । वहां क्लोज केसेज में से 92.9 प्रतिशत इलाज के बाद ठीक हो जाने वालों के हैं । कर्नाटक में रिकवरी रेट 87.4 प्रतिशत, यूपी में 86.4, महाराष्ट्र में 69.5, मध्य प्रदेश में 64.5, गुजरात में 62.5 और दिल्ली में 61.5 प्रतिशत है ।
देश में कोरोना के 1336 नए केस, 61 जिले संक्रमण से मुक्त : स्वास्थ्य मंत्रालय
Coronavirus in India: वैश्विक महामारी बन चुके कोरोना वायरस का प्रकोप भारत में तेजी से फैल रहा है । स्वास्थ्य मंत्रालय के अनुसार, पिछले 24 घंटे में देशभर में कोरोना वायरस के 1336 नए केस सामने आए हैं । वहीं, केंद्र सरकार ने आरोप लगाया कि पश्चिम बंगाल सरकार केंद्रीय टीम का सहयोग नहीं कर रही है । जानिए स्वास्थ्य मंत्रालय की हर अपडेट...
नई दिल्ली
वैश्विक महामारी बन चुके कोरोना वायरस का प्रकोप भारत में तेजी से फैल रहा है । स्वास्थ्य मंत्रालय के अनुसार, पिछले 24 घंटे में कोरोना वायरस के 1336 नए केस सामने आए हैं । जिसके बाद भारत में कोरोना से संक्रमित लोगों की कुल संख्या 18601 हो गई है । कल एक दिन में 705 लोग ठीक हुए हैं । अबतक कुल 3252 मरीज संक्रमण से ठीक हो चुके हैं, जो कुल मरीजों के 17.48 फीसदी हैं ।
देश के 61 जिले कोरोना मुक्त
स्वास्थ्य मंत्रालय ने बताया कि तीन जिलों में पिछले 28 दिनों से कोई मामला नहीं आया है । इसमें एक नया जिला प्रतापगढ़, राजस्थान शामिल हुआ है । देश में 61 जिले ऐसे हैं जिनमें पिछले 14 दिनों से कोरोना का कोई मामला सामने नहीं आया है ।

5 वैक्सीनों का ह्यूमन ट्रॉयल जारी
भारतीय चिकित्सा अनुसंधान परिषद (ICMR) के आर. गंगाखेड़कर ने कहा कि कोरोना वायरस एक नई बीमारी है, पिछले साढ़े तीन महीनों में पीसीआर परीक्षणों का विकास किया गया है । 70 वैक्सीनों में से 5 वैक्सीन मानव परीक्षण चरण में चले गए हैं । उन्होंने कहा कि ऐसा किसी अन्य बीमारी के मामले में पहले कभी नहीं हुआ है ।

राज्यों को रैपिड टेस्टिंग किट उपयोग न करने की सलाह
आर. गंगाखेड़कर ने कहा कि राज्यों को दो दिनों के लिए रैपिड टेस्टिंग किट का उपयोग नहीं करने की सलाह दी गई है । रिजल्ट में बहुत भिन्नताएं आ रहीं थीं जिसके चलते ऑन ग्राउंड टीमों द्वारा किट परीक्षण के बाद 2 दिनों में एडवाइजरी जारी की जाएगी । अगर परीक्षण के बाद किट में गड़बड़ी पाई जाती है तो इसे संबंधित कंपनी को वापस भेजा जाएगा ।

अब तक 4,49,810 सैंपलों का टेस्ट
उन्होंने बताया कि 4,49,810 सैंपलों का अब तक टेस्ट किया जा चुका है । कल 35,852 सैंपलों का टेस्ट किया गया जिनमें से 29,776 नमूनों का टेस्ट 201 ICMR नेटवर्क लैब में और बाकी 6,076 सैंपलों का टेस्ट 86 निजी प्रयोगशालाओं में किया गया ।

देश में कोरोना मरीजों की पूरी लिस्ट यहां देखें

केंद्र और पश्चिम बंगाल सरकार में तनातनी जारी
गृह मंत्रालय ने मंगलवार को कहा कि पश्चिम बंगाल सरकार कोविड-19 से पैदा हुयी स्थिति का आकलन करने के लिए राज्य का दौरा कर रही केंद्रीय टीमों के साथ सहयोग नहीं कर रही है । मंत्रालय ने यह भी कहा कि केंद्रीय टीमों को प्रभावित क्षेत्रों का दौरा करने और स्वास्थ्य कर्मियों के साथ बातचीत करने से भी रोका जा रहा है । केंद्रीय गृह सचिव अजय भल्ला ने पश्चिम बंगाल के मुख्य सचिव राजीव सिन्हा को लिखे एक पत्र में कहा कि यह मंत्रालय के संज्ञान में लाया गया है कि कोलकाता और जलपाईगुड़ी का दौरा करने वाली दोनों अंतर-मंत्रालयीय केंद्रीय टीमों को राज्य और स्थानीय प्रशासन द्वारा अपेक्षित सहयोग नहीं दिया गया है ।


इमरान पर मंडराया कोरोना वायरस का खतरा

कोरोना का मास्टर डाटाबेस हुआ ऑनलाइन
चौथे सशक्त समूह के चेयरमैन ने बताया कि covidwarriors.gov.in एक मास्टर डाटा बेस है । इसमें हेल्थकेयर प्रोफेशनल्स और वलंटियर्स हैं । अब तक इसमें 1करोड़24 लाख मानव संसाधनों की डिटेल्स आ गई हैं । इसमें जिला और राज्य स्तरीय कॉर्डिनेटर्स के नंबर और डिटेल्स है । कुछ इंडिविज्युल लेवल का डाटा सिर्फ जिला मजिस्ट्रेट और म्युनिसिपल बॉडीज़ और स्टेट गवर्नमेंट के अधिकारी ही देख पाएंगे बाकी जो डाटा है वो पब्लिक डोमेन में है उसे सभी लोग देख सकते हैं ।














