Coronavirus: चीन की चालाकी, इंसानों में इन्फेक्शन पता चलते ही दवा का पेटेंट फाइल किया
Coronavirus को लेकर China के ऊपर आरोप लगते रहे हैं और चीन इसका खंडन करता रहा है । हालांकि, अब यह खुलासा किया गया है कि जिस दिन चीन को यह पता चला कि कोरोना इंसानों के बीच फैल सकता है, उसके अगले दिन चीन ने इसकी संभावित दवा Remdesivir का पेटेंट फाइल कर दिया ।
पेइचिंग
चीन के ऊपर आरोप लगते रहे हैं कि उसने न सिर्फ अपने देश में कोरोना वायरस को फैलने से रोकने के लिए कदम उठाए बल्कि बाकी दुनिया को भी देर से जानकारी दी । चीन इन आरोपों का खंडन करता रहा लेकिन अब चीन की एक और चालाकी सामने आई है जिससे उसके सारे दावों पर सवाल उठता है । दरअसल, चीन ने कोरोना वायरस के खिलाफ सबसे कारगर मानी जा रही दवा को तभी पेटेंट कराने की कोशिश की थी जब वहां सबसे पहले इंसानों के बीच इसके फैलने की पुष्टि हुई थी ।
वुहान लैब ने दी अर्जी
चीन के राष्ट्रपति शी जिनपिंग ने 20 जनवरी को इस बात की पुष्टि की थी कि यह वायरस इंसानों से इंसानों में फैल सकता है । हालांकि, लीक हुए कुछ दस्तावेजों से यह साबित होता है कि अधिकारियों को यह पता चल चुका था कि यह एक महामारी है लेकिन लोगों को चेतावनी 6 दिन बाद दी गई । यही नहीं इबोला से लड़ने के लिए अमेरिका की बनाई हुई Remdesivir को 21 जनवरी को ही पेटेंट कराने की अर्जी दे दी गई । ये अर्जी वुहान की वायरॉलजी लैब और मिलिट्री मेडिसिन इंस्टिट्यूट ने बनाई थी ।
चीन के खिलाफ जांच की मांग
फॉरन अफेयर्स सिलेक्ट कमिटी के चेयरमैन टॉम टुगनढट ने चीन के खिलाफ जांच की मांग की । उन्होंने कहा कि इस बीमारी और इससे निपटने के बारे में हमें बहुत सी बातें नहीं पता हैं । हमें इससे सीख लेने की जरूरत है ताकि अंतरराष्ट्रीय समुदाय भविष्य में बेहतर तरीके से रिस्पॉन्स दे सके । चीन की कम्यूनिस्ट पार्टी के नेता इस बात का आरोप झेल रहे हैं कि उन्होंने डेटा छिपाया और पब्लिक हेल्थ टीमों को जांच करने से रोका, महामारी की जानकारी देने वाले डॉक्टरों को चुप करा दिया और इंसानों के बीच इसके फैलने की बात भी छिपाई ।

इबोला के लिए बनी थी
Remdesivir दवा को इबोला के ड्रग के रूप में विकसित किया गया था लेकिन समझा जाता है कि इससे और भी कई तरह के वायरस मर सकते हैं । अमेरिका के वाशिंगटन राज्‍य में कोरोना से जंग जीतने वाली एक महिला ने अपना निजी अनुभव शेयर करते हुए बताया था कि दवा remdesivir की मदद से उनके पति कोरोना से ठीक हो गए थे । अमेरिकी राष्‍ट्रपति डोनाल्‍ड ट्रंप ने ऐलान किया था कि Remdesivir एक ऐसी दवा है जिससे कोरोना के खात्‍मे की संभावना देखी जा रही है ।
वायरस के कारण दुनियाभर में मरने वालों की संख्या बढ़ी, लेकिन कई देश देने लगे लॉकडाउन में राहत
बीजिंग, 26 अप्रैल (एपी) अमेरिका के हवाई में लोगों के घरों में रहने का आदेश मई के अंत तक बढ़ा दिया गया है, वहीं कैलीफोर्निया पुलिस ने अधिक भीड़भाड़ होने की वजह से एक पार्क को बंद कर दिया है । अमेरिका के अन्य कई राज्य और दुनियाभर के देशों ने आर्थिक गतिविधियां बहाल करने और बंद फिर से खोलने की दिशा में अलग-अलग रास्ते अख्तियार किए हैं । आधिकारिक आंकड़ों के अनुसार दुनियाभर में नोवेल कोरोना वायरस के कारण दो लाख से अधिक लोगों की मौत हो चुकी है । इस बीच दक्षिण अमेरिका के समुद्र तटीय क्षेत्र के पास अमेरिकी नौसेना के
बीजिंग, 26 अप्रैल (एपी) अमेरिका के हवाई में लोगों के घरों में रहने का आदेश मई के अंत तक बढ़ा दिया गया है, वहीं कैलीफोर्निया पुलिस ने अधिक भीड़भाड़ होने की वजह से एक पार्क को बंद कर दिया है । अमेरिका के अन्य कई राज्य और दुनियाभर के देशों ने आर्थिक गतिविधियां बहाल करने और बंद फिर से खोलने की दिशा में अलग-अलग रास्ते अख्तियार किए हैं । आधिकारिक आंकड़ों के अनुसार दुनियाभर में नोवेल कोरोना वायरस के कारण दो लाख से अधिक लोगों की मौत हो चुकी है । इस बीच दक्षिण अमेरिका के समुद्र तटीय क्षेत्र के पास अमेरिकी नौसेना के दूसरे पोत पर सवार लोगों में संक्रमण की बात सामने आई है । अमेरिकी प्रशासन में अधिकारियों ने राष्ट्रपति डोनाल्ड ट्रंप का ध्यान वायरस की बजाय इससे पैदा होने वाले आर्थिक संकट की ओर दिलाने के बारे में सोचा है लेकिन अमेरिकी राष्ट्रीय स्वास्थ्य संस्थान के डॉ एंथनी फौसी ने इस दिशा में बहुत जल्दबाजी में नहीं बढ़ने के लिए आगाह किया है । उन्होंने कहा, ‘‘आप सामान्य स्थिति में लौटने की जरूरत और इच्छा के बारे में काफी कुछ सुन रहे हैं । यह बात समझ आती है । लेकिन अगर हम इस पर नियंत्रण नहीं पाते हैं तो कभी सामान्य स्थिति में नहीं लौट पाएंगे । मुझे पता है कि हम कर लेंगे, लेकिन हमें इसे सही तरीके से करना होगा ।’’ देशों में सामाजिक व्यवस्थाएं वायरस को फैलने से रोकने और घरों में रहने को मजबूर लोगों को आर्थिक तथा मनोवैज्ञानिक राहत देने के बीच एक अनिश्चितता भरे रास्ते पर चल रही हैं । दुनियाभर में लाखों लोगों की नौकरी जा चुकी हैं, प्रवासी मजदूर और खासकर गरीब बुरी तरह प्रभावित हुए हैं । पाबंदियों को लेकर बर्लिन से लेकर टेक्सास तक प्रदर्शन हुए हैं । भारत में भी इस सप्ताह कुछ जगहों पर दुकानें खोलने की अनुमति दी गई है । लेकिन लॉकडाउन में यह ढील उन इलाकों पर लागू नहीं होगी जहां संक्रमण का प्रकोप अधिक है । शॉपिंग मॉल भी नहीं खुलेंगे । लोगों को राशन, दवाई और अन्य आवश्यक सामान लेने के लिए ही घर से बाहर निकलने दिया जाएगा । श्रीलंका ने भी दो तिहाई से अधिक क्षेत्र में महीनेभर से जारी कर्फ्यू में आंशिक ढील दी थी लेकिन संक्रमण के 46 नए मामले सामने आते ही देशभर में सोमवार तक 24 घंटे का लॉडाउन लगा दिया । चीन के शहर वुहान के अधिकारियों ने कहा कि सभी बड़ी निर्माण परियोजनाएं शुरू कर दी गयी हैं । अधिकारियों ने करीब ढाई महीने के लॉकडाउन के बाद फैक्ट्रियों में उत्पादन बहाल कर दिया है और अन्य आर्थिक गतिविधियां भी शुरू कर दी हैं । चीन में रविवार को संक्रमण के 11 नये मामले सामने आए । हालांकि मौत का कोई नया मामला नहीं आया । यूरोप में इटली और फ्रांस के साथ स्पेन ने भी मई की शुरुआत में पाबंदियों में ढील की तैयारी शुरू कर दी है, लेकिन ब्रिटेन ने लॉकडाउन में किसी तरह के बदलाव की कोई योजना तैयार नहीं की है जहां वायरस संक्रमण से मृतक संख्या 20,000 पहुंच गयी है । इसमें नर्सिंग होमों में मरने वाले मरीजों की संख्या शामिल नहीं है जो हजारों में होने की आशंका है । हवाई के गवर्नर डेविड इगे ने लोगों के घरों में ही रहने और बाहर से आने वालों के अनिवार्य रूप से पृथक-वास में रहने के आदेश को 31 मई तक के लिए बढ़ा दिया है । उन्होंने चेतावनी दी कि अगर सार्वजनिक स्थानों को जल्दबाजी में खोला गया तो वायरस की रोकथाम में अब तक हुई प्रगति पर पानी फिर जाएगा । कैलिफोर्निया में गर्मी बढ़ने के कारण कई लोग समुद्री तटों, गोल्फ कोर्स पर आ रहे हैं । सामाजिक दूरी कायम रखने की खातिर पुलिस को लवर्स पॉइंट पार्क और दक्षिणी कोने में एक तट को बंद करना पड़ा । लॉस एंजिलिस में सिटी और काउंटी बीच, खेल के मैदान बंद किए गए । घुड़सवार अधिकारी इन इलाकों की गश्त पर हैं और सामाजिक दूरी के नियमों को लागू करवा रहे हैं । जॉर्जिया और ओकलाहामा ने सैलून, स्पा और नाई की दुकानें खोलने की इजाजत दी है । अलास्का ने रेस्टोरेंटों को वहीं पर भोजन करने की सुविधा शुरू करने की मंजूरी दी है । यहां खुदरा दुकानें और अन्य कारोबार भी खोले जा सकेंगे हालांकि सख्त नियमों का पालन करना होगा । कई लोग अपने काम-धंधों पर लौटने के लिए उत्सुक हैं । टैटू स्टूडियो के मालिक रस एंडरसन ने बताया कि शुक्रवार को उनकी दुकान पर 50 से 60 ग्राहक आए ।जॉर्जिया के गवर्नर की घोषणा के बावजूद लॉयन डेन फिटनेस के सीईओ और संस्थापक शॉन गिनग्रिच ने अटलांटा में जिम बंद ही रखने का फैसला किया । उन्होंने कहा, ‘‘हम पहले ही बहुत कुछ गंवा चुके हैं । मुझे ऐसा लगता है कि अगर इतनी जल्दी हम ऐसा कदम उठाएंगे तो मामले तेजी से बढ़ेंगे ।’’एपी मानसी नरेशनरेश

चीन के दो और शहरों में लौटा कोरोना वायरस, बढ़ा खतरा
चीन (China) के दो और शहरों मे कोरोना वायरस (Coronavirus) के नए मामले सामने आए हैं । गुआंगझाउ और शेनझेन शहरों मे कोरोना वायरस के मामले आने से अधिकारियों की टेंशन बढ़ गई है । इस बीच चीन में कोरोना वायरस (Covid 19) से संक्रमित मरीजों की संख्‍या बढ़कर 82,827 हो गई है ।
पेइचिंग
कोविड-19 के कहर से मुक्‍त हो चुके चीन के दक्षिणी हिस्‍से में स्थित दो शहरों गुआंगझाउ और शेनझेन में कोरोना वायरस के कई मामले सामने आए हैं । इससे एक बार फिर से इस महामारी का खतरा मंडराने लगा है । गुआंगझाउ शहर में शुक्रवार को 185 नए मामले सामने आए । वहीं पड़ोस के शेनझेन शहर में एक स्‍कूल के 6 टीचर और 21 बच्‍चे कोरोना पॉजिटिव पाए गए हैं ।

शेनझेन में 27 अप्रैल को स्‍कूल खुलने वाले हैं और बच्‍चों को जुलाई में होने वाली प्रवेश परीक्षा के लिए तैयारी करनी है । हालांकि टीचर और बच्‍चों के कोरोना वायरस से संक्रमित पाए जाने के बाद प्रांतीय अधिकारियों की टेंशन बढ़ गई है । इस बीच चीन के एक वरिष्ठ स्वास्थ्य अधिकारी ने सचेत किया है कि विदेशों से आए संक्रमित लोगों के मामलों में बढ़ोतरी के कारण देश में कोविड-19 के मामले घरेलू स्तर पर फिर से बढ़ने से रोकने के लिए पर्याप्त प्रबंध किए जाने की आवश्यकता है ।

चीन में कोरोना वायरस से संक्रमित लोगों की संख्या बढ़कर 82,827 हो गई है । इनमें से छह लोग देश में ही संक्रमित हुए हैं । राष्ट्रीय स्वास्थ्य आयोग (एनएचसी) ने रविवार को जारी आंकड़ों में बताया कि चीन में इस वायरस के कारण मारे गए लोगों की संख्या पिछले 10 दिन से 4,632 बनी हुई है । उसने बताया कि संक्रमण के 11 नए मामले शनिवार को सामने आए जिनमें से पांच विदेशों से आए संक्रमित लोगों के मामले हैं और छह लोग देश में ही संक्रमण की चपेट में आए हैं ।

चीन ने संक्रमण को काफी हद तक काबू क‍िया
हालांकि चीन ने संक्रमण को काफी हद तक काबू कर लिया है लेकिन विदेशों के आए संक्रमित लोगों और बिना लक्षण के संक्रमण के मामले बढ़ने के कारण स्वास्थ्य अधिकारियों की चिंताएं बढ़ गई हैं । आयोग ने बताया कि चीन में विदेश से आए संक्रमित लोगों के मामले शनिवार तक 1,634 थे जिनमें 22 की हालत गंभीर है । आयोग के प्रवक्ता मी फेंग ने सचेत किया है कि चीन के सामने विदेशों से आए संक्रमित लोगों के मामलों के कारण संक्रमण को फिर से जोर पकड़ने से रोकने की मुश्किल चुनौती है ।

फेंग ने कहा कि इस महामारी को फिर से बढ़ने से रोकने के लिए कदम उठाए जाने की आवश्यकता है और व्यक्तिगत रूप से भी सावधानी बरतने की जरूरत है । आयोग ने बताया कि देश में 30 ऐसे लोगों में भी संक्रमण की पुष्टि हुई है जिनमें बीमारी के लक्षण दिखाई नहीं दे रहे हैं । इनमें सात विदेशों से आए संक्रमित लोगों के मामले हैं । चीन में इस प्रकार के संक्रमित लोगों की संख्या बढ़कर 1,000 हो गई है जिनमें संक्रमण के लक्षण नहीं दिख रहे हैं । चीन में अब तक संक्रमित हुए 82,827 लोगों में से 77,394 लोग स्वस्थ हो चुके है ।

Covid-19: बिहार में ठीक हुए 11 कोरोना संक्रमित मरीज, इनमें PHC प्रभारी भी शामिल
कोरोना पॉजिटिव नालंदा के बिहारशरीफ पीएचसी प्रभारी डॉ. मोहम्मद जहांगीर ने कोरोना को हरा दिया है । उनके साथ 10 अन्य मरीजों ने भी कोरोना से जीती जंग । सभी को अस्पताल से मिली छुट्टी, अब 14 दिन तक होम क्वारंटीन में रहेंगे ।
पटना/नीलकमल
बिहार में लगातार बढ़ रहे कोरोना संक्रमित मरीजों की संख्या के बीच रविवार को अच्छी खबर यह आई । दरअसल कोरोना वायरस के संक्रमण की चपेट में आये 11 मरीजों ने कोरोना को हरा दिया है । पटना के NMCH में इलाजरत 11 कोरोना संक्रमित मरीजों की नालंदा मेडिकल कॉलेज अस्पताल से आज रिपोर्ट नेगेटिव आ गई है ।

कोरोना पॉजिटिव 11 मरीजों के तीसरी रिपोर्ट निगेटिव आते ही सभी को एक साथ अस्पताल से छुट्टी दे दी गई । छुट्टी पाने वाले मरीजों में 5 मुंगेर, 3 नालंदा और एक-एक मरीज भोजपुर, नवादा और बक्सर का बताया गया है । स्वस्थ हुए मरीजों में नालंदा जिले के सदर प्रखंड के चिकित्सा पदाधिकारी डॉ मोहम्मद जहांगीर भी शामिल हैं ।

डॉक्टर ने की ठीक होने वाले मरीजों से अपील- अन्य लोगों को करें जागरूक
NMCH के डॉक्टरों ने स्वस्थ हुए कोरोना के मरीजों को इस बीमारी के खिलाफ जागरूकता अभियान चलाने को कहा है । डॉक्टर ने उन मरीजों से कहा कि कोरोना से घरबारने की जरूरत नहीं, आप सभी लोग ठीक हो गए हो, इसका प्रचार अपने अपने क्षेत्रों में करना ताकि लोग कोरोना के खिलाफ जागरूक हों और घबराएं नहीं । इसके साथ ही सरकार और डॉक्टर के बताए हर निर्देश का पालन करने की बात भी कही गई है । डॉक्टर ने सभी 11 लोगों को 14 दिन के लिए अपने घर में ही क्वारंटीन की सलाह दी है ।

अबतक 56 मरीज हो चुके हैं ठीक
बता दें, अस्पताल से अबतक कुल 33 कोरोना पॉजिटिव मरीज स्वस्थ होकर अपने घर जा चुके हैं । बिहार में कुल संक्रमित मरीजों की संख्या 255 है, जिनमें से 2 की मौत हो चुकी है और 56 मरीज ठीक हो चुके हैं । यानी अस्पताल में इलाजरत मरीजों की संख्या 197 ही है ।













