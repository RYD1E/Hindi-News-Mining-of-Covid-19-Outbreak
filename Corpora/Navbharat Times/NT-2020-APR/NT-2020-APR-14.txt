सिर्फ लॉकडाउन काफी नहीं, अप्रैल के आखिरी दिनों में प्रचंड रूप दिखा सकता है कोरोना
पब्लिक हेल्‍थ फाउंडेशन और इंडिया (PHFI) प्रेसिडेंट के. श्रीनाथ रेड्डी के मुताबिक, भारत में कोरोना वायरस का प्रकोप अप्रैल के आखिरी दिनों में पीक पर पहुंच सकता है ।
नई दिल्‍ली
भारत में कोरोना वायरस के 10 हजार से ज्‍यादा मामले हो गए हैं । कुछ जगह मामले सामने आने की फ्रीक्‍वेंसी घटी है । ऐसा कहा जाने लगा है कि शायद हम कोरोना को काबू करने की दिशा में बढ़ रहे हैं । हालांकि, वर्ल्‍ड हेल्‍थ ऑर्गनाइजेशन के नेतृत्‍व में Covid-19 पर ट्रायल करने वाली स्‍टीयरिंग कमेटी के एक्‍जीक्‍यूटिव ग्रुप के सदस्‍य के. श्रीनाथ रेड्डी की राय इससे अलग है । वह PHFI के प्रमुख हैं । उन्‍होंने ये जरूर कहा कि हमने कोरोना वायरस कर्व को ऊपर जाने के रेट में जरूर कमी लाई है । मगर उनका कहना है कि वायरस से इन्‍फेक्‍ट होने, क्लिनिक तक पहुंचने और डायग्‍नोसिस में देरी के चलते, अप्रैल के आखिरी दिनों में इस वायरस के मामले सबसे ज्‍यादा होंगे ।

कम्‍युनिटी ट्रांसमिशन शुरू हुआ या नहीं?
रेड्डी के मुताबिक, कोरोना वायरस से प्रभावित हर देश ने कम्‍युनिटी ट्रांसमिशन का दौर देखा है । हम इसके प्रभाव को कम से कम करने की कोशिश कर सकते हैं और करनी चाहिए । अभी हालात कम्‍युनिटी ट्रांसमिशन वाले हैं या नहीं, ये मल्‍टीपल डेटा सोर्सेज से मिली इन्‍फॉर्मेशन के एनालिसिस के बाद ही तय हो सकता है । हेल्‍थ मिनिस्‍ट्री ये सब जानकारी जुटाकर एनालिसिस कर रही है ।


जिलों के हिसाब से सर्विलांस की जरूरत
PHFI चीफ ने कहा कि लॉकडाउन के कई फायदे हुए । इससे ट्रांसमिशन की गति धीमी करने की जरूरत फौरन पूरी हुई । मगर खाली इससे वायरस चैन नहीं टूट सकती । लॉकडाउन ने अचानक मामले बढ़ने से रोक दिया वर्ना हम सब घबरा जाते । रेड्डी ने कहा कि लॉकडाउन की वजह से देश के पब्लिक हेल्‍थ, हेल्‍थकेयर और सोशल सिस्‍टम को तैयारी का समय मिल गया । लॉकडाउन को धीमे-धीमे हटाना होगा । जिलेवार सर्विलांस को मजबूत करने की जरूरत है ।

भारत में कहां, कितना फैला कोरोना, यहां देखिए पूरी लिस्ट

भारत में वायरस कम खतरनाक है?
रेड्डी के मुताबिक, जब एक नस्‍ल से दूसरी नस्‍ल में वायरस जाता है तो वो म्‍यूटेट होता है । भारत में वायरस स्‍ट्रेन के सरफेस पर छोटे से स्‍ट्रक्‍चरल बदलाव जरूर मालूम पड़ते हैं मगर इसके सबूत नहीं है कि इससे वायरस का जहरीलापन कम हुआ है । हमें इसका पता इन्‍फेक्‍टेड व्‍यक्तियों और मौतों से जुड़ा और डेटा मिलने पर लगेगा । उन्‍होंने कहा कि अभी तक WHO और ICMR (इंडियन काउंसिल ऑफ मेडिकल रिसर्च) यही मानते हैं कि भारत में इस वायरस ने अपना व्‍यवहार नहीं बदला है ।
महाराष्ट्र में नहीं रुक रहे कोरोना के मामले, एक दिन में 350 नए केस, कुल 2684 पॉजिटिव
Maharashtra corona cases: महाराष्ट्र में मंगलवार को कोरोना के कुल 350 नए मामले सामने आए । इस प्रकार राज्य में कोरोना के कुल संक्रमितों की संख्या 2684 हो गई है । कुल 178 लोगों की मौत भी हो चुकी है ।

मुंबई
महाराष्ट्र में कोरोना वायरस के मामले तेजी से बढ़ रहे हैं । हर दिन सैकड़ों नए मामले आने के साथ-साथ मौत के आंकड़े भी तेजी से बढ़ रहे हैं । मंगलवार को राज्य में कोरोना वायरस के कुल 350 नए मामले आए और 18 लोगों की मौत हुई । राज्य में कोरोना के कुल मरीजों की संख्या अब 2684 हो गई है, जिसमें से 178 लोगों की मौत हो गई है । वहीं, कुल 259 लोग ठीक भी हुए हैं ।
बृहन्मुंबई महानगरपालिका (बीएमसी) की ओर से बताया गया है कि सिर्फ मुंबई में मंगलवार को कोरोना के 204 नए मामले सामने आए हैं और 11 लोगों की मौत हुई है । इस प्रकार सिर्फ मुंबई में ही कोरोना के संक्रमितों की कुल संख्या 1753 हो चुकी है । मुंबई शहर में ही कोरोना के चलते 111 लोगों की मौत हो चुकी है ।

लॉकडाउन का उल्‍लंघन कर हजारों लोग सड़कों पर उतरे, घर भेजने की मांग

बांद्रा की घटना ने राज्य सरकार पर उठाए सवाल
राज्य में कोरोना के बढ़ते मामलों के बीच बांद्रा में हुई घटना ने राज्य सरकार पर गंभीर सवाल खड़े कर दिए हैं । दरअसल, मंगलवार को बांद्रा में हजारों लोग अचानक सड़क पर आ गए और मांग करने लगे कि उन्हें घर भेजा जाए । हालांकि, इन लोगों को पुलिस ने थोड़ी ही देर में वहां से खदेड़ दिया और जगह को खाली करवा दिया ।
इस मामले में सीएम उद्धव ठाकरे ने कहा, 'हमें आपको लॉक करके रखने में खुशी नहीं हो रही । आपको चिंता करने की कोई जरूरत नहीं है हम आपका ध्यान रखेंगे । बांद्रा स्टेशन पर जो हुआ उसकी बात हर जगह हो रही है । लॉकडाउन मतलब लॉकअप नहीं है, आपको चिंता की जरूरत नहीं है । जिस दिन लॉकडाउन खुलेगा केंद्र और राज्य सरकार आपकी व्यवस्था करेगी । इस घटना को दूसरा रंग देने की कोशिश नहीं करनी चाहिए । इनकी भावनाओं से खेलकर किसी ने अगर कानून व्यवस्था बिगाड़ने का काम किया तो बर्दाश्त नहीं किया जाएगा ।

कैसे जुटे हजारों लोग, सो रही थी उद्धव ठाकरे की सरकार?

सीएम उद्धव ठाकरे बोले- कोरोना के खिलाफ सब एक
उद्धव ठाकरे ने आगे कहा, 'ट्रेन चलने की अफवाह से लोग जुटे थे । इस संकट से सभी वरिष्ठ नेता राजनीतिक मतभेद भुलाकर लड़ रहे हैं । वायरस जात-पात और धर्म को नहीं देखता है । हमको एकजुट होकर आगे बढ़ना होगा ।' वहीं, बीजेपी ने इस मुद्दे पर राज्य सरकार को घेरते हुए कहा है कि इस घटना के पीछे षड्यंत्र हो सकता है ।







