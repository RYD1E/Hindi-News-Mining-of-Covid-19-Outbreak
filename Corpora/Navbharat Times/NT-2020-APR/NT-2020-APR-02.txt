अगले 4 हफ्ते में 'निर्णायक मोड़' पर पहुंचेगा कोरोना वायरस: शीर्ष चीनी वैज्ञानिक
चीन के शीर्ष डॉक्‍टर ने कहा है क‍ि अगले 4 सप्‍ताह कोरोना वायरस के ल‍िए न‍िर्णायक हैं । उन्‍होंने कहा क‍ि दुनियाभर में कड़े उपाय क‍िए गए हैं ज‍िससे यह महामारी कम हो सकती है ।
पेइचिंग
चीन के शीर्ष वैज्ञानिक ने दावा किया है कि इस महीने के आखिर तक कोरोना वायरस दुनिया में 'निर्णायक मोड़' तक पहुंच सकता है । कोरोना से जंग के लिए चीन की सरकार की ओर से तैनात किए गए डॉक्‍टर झोंग नानशान ने कहा क‍ि चीन में कोरोना वायरस का दूसरा चरण शुरू नहीं होगा । उन्‍होंने कहा कि चीन ने बहुत प्रभावी निगरानी प्रणाली विकसित की है, इससे खतरा टल गया है ।
डॉक्‍टर झोंग ने एक टीवी चैनल से बातचीत में कहा, 'कोरोना वायरस बहुत तेजी से संक्रमित करने वाला है और इसमें मरने वालों की तादाद बहुत ज्‍यादा है । इससे निपटने के लिए दो तरीके हैं । एक इसके संक्रमण की दर को एकदम कम से कम कर दो और फिर इसे फैलने से रोक दो ताकि बचाव के लिए ज्‍यादा समय मिल सके ।'

उन्‍होंने कहा कि कोरोना से निपटने का दूसरा तरीका यह है कि इसके संक्रमण में देरी कर दो और कुछ तरीके अपनाकर इसके मरीजों की संख्‍या को कम कर दो । चूंकि और ज्‍यादा देशों ने कड़े कदम उठाए हैं, मेरा अनुमान है कि अप्रैल के अंत तक नए मामलों की संख्‍या कम होनी शुरू हो जाएगी ।' उन्‍होंने उन आरोपों को खारिज कर दिया जिसमें कहा जा रहा था कि साइलेंट कैरियर की वजह से चीन में कोरोना फिर से पैर पसार सकता है ।

कोरोना खाली कर रहा देश का खजाना, पर मिडिल क्लास का बढ़ रहा बैंक बैलेंस
कोरोना के कारण पूरे देश में लॉकडाउन है । लोग घरों से बाहर नहीं निकल रहे हैं, लेकिन काम के साथ कोई समझौता नहीं है । भारत समेत पूरी दुनिया में अभी वर्क फ्रॉम होम कर रही है । लॉकडाउन का यह दूसरा सप्ताह है जिसकी वजह से लोगों को घर से काम करने की आदत भी लग गई है ।
लॉकडाउन की वजह से घर से काम करना जितना मुश्किल भरा है, उतने ही इसके फायदे भी हैं । कई मायनों में नौकरीपेशा लोगों को लॉकडाउन से फायदा हुआ है । घर से काम करने की वजह से ऑफिस आने-जाने में खर्च होने वाले कई घंटे का समय बच गया । यह वक्त आप अपने परिवार के साथ गुजार रहे हैं ।
परिवार के लिए ज्यादा समय

लॉकडाउन की वजह से घर से काम करना जितना मुश्किल भरा है, उतने ही इसके फायदे भी हैं । कई मायनों में नौकरीपेशा लोगों को लॉकडाउन से फायदा हुआ है । घर से काम करने की वजह से ऑफिस आने-जाने में खर्च होने वाले कई घंटे का समय बच गया । यह वक्त आप अपने परिवार के साथ गुजार रहे हैं ।
रिश्तों में आई नई जान

इंटरनेट और मोबाइल क्रांति के कारण लोगों का ज्यादातर वक्त ऑफिस के अलावा फोन पर गुजरता था । पास होने के बावजूद वे भावनात्मक रूप से दूर थे । लॉकडाउन ने परिवार को एक जगह ला दिया है । अपने मां-बाप, भाई-बहन, पति-पत्नी और बच्चों के लिए ज्यादा वक्त है जिससे रिश्तों में एक नई जान आ गई है ।
ट्रांसपोर्टेशन खर्च और समय बचत

जब ऑफिस ही नहीं जाना है तो सैलरी का बड़ा हिस्सा जो ट्रांसपोर्टेशन में खर्च होता है वह बच गया । इसके अलावा आपकी लाइफस्टाइल में भी सुधार हुआ है । आपके पास अभी खुद के बारे में, भविष्य के बारे में, अपने सपनों को साकार करने के बारे में, कुछ नया करने और सोचने के लिए ज्यादा वक्त होता है । आप अपने भविष्य को ज्यादा उज्ज्वल बना सकते हैं और इसकी तैयारी का अभी उचित समय है ।
नेचर ज्यादा खूबसूरत

लॉकडाउन का सबसे अच्छा असर हमारे प्रकृति पर दिख रहा है । हवा प्रदूषण मुक्त हो गई है । आसमान नीला है, हवा साफ है, सड़कों पर गंदगी नहीं है । आपको हर सुबह कुछ नया दिखता है । यहीं दुनिया जो पहले भाग रही थी, वह अब आपको स्थिर और ज्यादा खूबसूरत दिख रही है ।
ऐक्सिडेंट थमा

लॉकडाउन के कारण ऐक्सिडेंट थम गया है । सड़कों पर गाड़ियां ही नहीं चल रही हैं तो ऐक्सिडेंट का सवाल ही नहीं उठता है ।