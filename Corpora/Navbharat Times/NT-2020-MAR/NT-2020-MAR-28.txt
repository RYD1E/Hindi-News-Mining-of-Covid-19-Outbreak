कोरोना वायरस के माहौल में कितनी शादियों, यह रहा सर्वे
कोरोना वायरस का साया शादियों पर पड़ने लगा है । आने वाले कुछ महीनों में जो शादियां होनी थीं उन्हें या तो टाल दिया गया है या फिर रद्द कर दिया गया है । वेडिंग प्लानिंग वेबसाइट WedMeGood.com ने 2,500 कपल को इस सर्वे में शामिल किया । मेट्रो शहरों की तुलना में छोटे शहरों के करीब दो-तिहाई प्रतिभागी अभी भी शादी टालने के विचार में नहीं हैं ।
वेडिंग प्लानिंग वेबसाइट WedMeGood.com ने कोरोना वायरस लॉकडाउन की वजह से शादी-समारोह के कैंसल होने को लेकर एक सर्वे हाल ही में किया है । करीब 2500 कपल से इस सर्वे में सवाल पूछ गए और जानने की कोशिश की गई कि क्या अप्रैल-मई में शादी की उनकी प्लानिंग पर कोरोना का कोई असर पड़ा है । जानें क्या कह रहे हैं इस सर्वे के नतीजे...
नोएडा: एक कंपनी के 13 कर्मचारियों को कोरोना का संक्रमण, फर्म पर केस दर्ज
निजी फर्म के कर्मचारियों पर नोएडा और ग्रेटर नोएडा में 13 लोगों को कोरोना वायरस से संक्रमित करने का संदेह उत्पन्न होने के बाद उस कंपनी के खिलाफ प्राथमिकी दर्ज की गयी है । हाल में ही एक विदेशी ने इस कंपनी का दौरा किया था ।
नोएडा
कोरोना वायरस का संक्रमण थमता नहीं दिख रहा है । एक निजी फर्म के कर्मचारियों पर नोएडा और ग्रेटर नोएडा में 13 लोगों को कोरोना वायरस से संक्रमित करने का संदेह उत्पन्न होने के बाद उस कंपनी के खिलाफ प्राथमिकी दर्ज की गयी है । हाल में ही एक विदेशी ने इस कंपनी का दौरा किया था ।
कोरोना को लेकर कंपनी के खिलाफ केस दर्ज
अधिकारियों ने शनिवार को बताया कि गौतमबुद्ध नगर के मुख्य चिकित्सा अधिकारी अनुराग भार्गव की शिकायत पर उत्तर प्रदेश महामारी रोग अधिनियम, 1987 के तहत प्राथमिकी दर्ज की गई है । स्वास्थ्य विभाग ने एक बयान में कहा कि शनिवार शाम को गौतमबुद्ध नगर में कोरोना वायरस के 27 पॉजिटिव मामले सामने आए, उनमें से 13 ऐसे हैं जिनमें संक्रमण सीज फायर कंपनी से आया ।
कंपनी के प्रबंध निदेशक ब्रिटेन गए थे, एक मार्च को लौटे
कंपनी के प्रबंध निदेशक ब्रिटेन गए थे और एक मार्च को लौटे थे । सात मार्च को कंपनी का एक कर्मचारी ब्रिटेन से लौटा था । भार्गव ने कहा, 'एक विदेशी नागरिक ने 14, 15 और 16 मार्च को कंपनी का ऑडिट किया था लेकिन कंपनी ने स्वास्थ्य विभाग को इसकी सूचना नहीं दी । इस कंपनी के 13 लोग और उनके परिवार के सदस्य कोरोना वायरस से संक्रमित हो गए ।' कंपनी ने इस संबंध में पीटीआई के फोन कॉल और लाइवचैट का कोई जवाब नहीं दिया ।
नोएडा में कोरोना के अब तक 27 मामले
उत्तरप्रदेश में शनिवार तक कोरोनावायरस के 61 प्रकरण सामने आए हैं । इसमें सबसे अधिक नोएडा में 27 लोग संक्रमित लोग मिले हैं । नोएडा के अलावा आगरा के दस, लखनऊ के आठ, गाजियाबाद के पांच, पीलीभीत और वाराणसी के दो-दो लोग हैं और लखीमपुर खीरी, बागपत, मुरादाबाद, कानपुर, जौनपुर, शामली व मेरठ के एक-एक संक्रमित शामिल हैं ।

ऐंड्रॉयड यूजर्स के लिए अलर्ट, कोरोना वायरस ऐप्स फोन के लिए खतरा

नई दिल्ली
दुनियाभर में तेजी से फैल रहे कोरोना वायरस संक्रमण के चलते ज्यादा से ज्यादा यूजर्स इस बारे में इंटरनेट पर सर्च कर रहे हैं । ढेरों यूजर्स इसके लिए स्मार्टफोन्स ऐप की मदद ले रहे हैं, जिससे तेजी से फैलती महामारी को ट्रैक कर सुरक्षित रह सकें । ऐंड्रॉयड यूजर्स पर ऐसे ऐप्स की वजह से एक और खतरा मंडरा रहा है क्योंकि साइबर क्रिमिनल्स इस मौका का फायदा उठाने की फिराक में हैं । कोरोना वायरस से जुड़े ढेरों ऐंड्रॉयड ऐप्स यूजर्स को हैकिंग या स्कैम का शिकार बना सकते हैं और मैलिशस हैं ।
सिक्यॉरिटी फर्म Bitdefender की ओर से की गई रिसर्च से सामने आया है कि मार्च के पहले दो सप्ताह में मेडिकल ऐप्स से जुड़े सर्च और डाउनलोड्स तेजी से बढ़े हैं । ऐसे सर्च और डाउनलोड्स में 35 प्रतिशत तक की बढ़त देखी गई है । यूजर्स कोरोना वायरस संक्रमण से बचे रहने और इस बारे में ज्यादा जानकारी पाने के लिए ही ऐप्स डाउनलोड कर रहे हैं और इंटरनेट पर ऐक्टिव हुए हैं । गूगल प्ले स्टोर ऐसे ऐप्स डाउनलोड करने का सबसे सुरक्षित तरीका है लेकिन कोरोना वायरस ट्रैकिंग वेबसाइट्स पर जाकर भी यूजर्स ऐप्स इंस्टॉल कर रहे हैं ।
हो सकता है बड़ा नुकसान
सिक्यॉरिटी फर्म की ओर से कहा गया है कि ऐसे कई ऐप्स हैं, जो पूरी तरह स्मार्टफोन का डेटा वाइप कर सकते हैं । ढेरों ऐसे ऐप्स हैं जो एसएमएस की मदद मैलवेयर इंस्टॉल कर सकते हैं । जोकर ट्रोजन नाम के एक ऐंड्रॉयड मैलवेयर की मदद से यूजर्स का डिवाइस कर देता है, साथ ही उनके अकाउंट से रकम भी गायब कर सकता है । यह ट्रोजन ज्यादातर ऐप्स डिटेक्ट नहीं कर पाते हैं और एक बार डिवाइस में इंस्टॉल होने के बाद यह कई प्रीमियम ऐप्स पर विक्टिम को साइन-अप कर देते हैं और उसके अकाउंट से पेमेंट हो जाता है ।

दर्जनों ऐसे ऐप्स ऐक्टिव
जोकर ट्रोजन नया नाम नहीं है लेकिन कोरोना वायरस सर्च ट्रेंड होने के बाद एक बार फिर इसकी वापसी हुई है और विक्टिम्स बढ़े हैं । सिर्फ जोकर ही नहीं, ऐसे कई मैलवेयर और ट्रोजन स्मार्टफोन यूजर्स को निशाना बना रहे हैं । बता दें कि अभी तक 35 फर्जी कोरोना वायरस ऐप्स का पता चल चुका है । हालांकि, गौर करने वाली बात है कि ये ऐप्स ऑफिशल गूगल प्ले स्टोर के जरिए वायरल नहीं हुए हैं । बल्कि हैकर्स वायरस-पैक्ड ये ऐप्स ऐंड्रॉयड यूजर्स को ये ऐप्स इंस्टॉल करवाने के लिए ईमेल और टेक्स्ट मेसेज के जरिए लिंक भेज रहे हैं ।






