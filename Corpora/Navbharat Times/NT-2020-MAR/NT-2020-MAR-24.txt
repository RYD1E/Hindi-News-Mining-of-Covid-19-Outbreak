कोरोना वायरस: डीसीबी बैंक 3 महीने में खर्च करेगा एक करोड़ रुपये
डीसीबी बैंक ने एक बयान में कहा, ‘बैंक कोविड-19 से निपटने को लेकर विभिन्न एजेंसियों और भागीदारों की सेवा लेगा । उसकी 1 करोड़ रुपये की राशि का उपयोग अगले तीन महीने के भीतर करने की योजना है ।’
नई दिल्ली
प्राइवेट सेक्टर के डीसीबी बैंक ने मंगलवार को कहा कि वह देश में कोरोना वायरस महामारी से निपटने के उपायों के लिए अगले तीन महीने में एक करोड़ रुपये का योगदान करेगा । सरकार द्वारा कंपनियों को कॉरपोरेट सामाजिक जिम्मेदारी (सीएसआर) के तहत फंड का उपयोग इस महामारी से निपटने में करने की अनुमति देने के एक दिन बाद बैंक ने यह घोषणा की ।
डीसीबी बैंक ने एक बयान में कहा, ‘बैंक कोविड-19 (कोरोना वायरस)से निपटने को लेकर विभिन्न एजेंसियों और भागीदारों की सेवा लेगा । उसकी इस राशि का उपयोग अगले तीन महीने के भीतर करने की योजना है ।’

कोरोना के बीच सरकार का बड़ा ऐलान, किसी भी बैंक के ATM से पैसे निकालना फ्री
इससे पहले देश का सबसे बड़ा बैंक SBI भी कोरोना पीड़ितों की मदद की घोषणा कर चुका है । बैंक ने कहा कि वह अपने मुनाफे का 0.25% हिस्सा कोरोना पर खर्च करेगा । बैंक की तरफ से जारी बयान में कहा गया कि साल 2019-20 की कुल कमाई का 0.25 पर्सेंट वह कोरोना के खिलाफ लड़ाई में खर्च करेगा । उन्होंने बताया कि कोविड-19 महामारी से लड़ने के लिए इस्तेमाल होने वाली राशि सीएसआर फंड से आएगी ।

SBI ने कहा कोरोना से लड़ाई में देगा मुनाफे का 0.25%

सोमवार को सरकार ने साफ कर दिया था कि कोरोना वायरस से जुड़े कार्यों में अब CSR का फंड दिया जा सकता है । यानी यह फंड अब कोरोना वायरस के खिलाफ लड़ाई में इस्तेमाल किया जाएगा । वित्त मंत्री निर्मला सीतारमण ने सोमवार को ट्वीट किया कि देश में कोरोना वायरस के प्रसार को देखते हुए सरकार इसे आपदा घोषित करने का निर्णय ले चुकी है । इसलिए यह साफ करना जरूरी है कि कोरोना से लड़ाई में खर्च हुए फंड को CSR ऐक्टिविटी के अंतर्गत माना जाएगा । वित्त मंत्री ने इस बात के संकेत दिए थे कि जल्द ही कोरोना वायरस से प्रभावित सेक्टरों के लिए राहत पैकेज की घोषणा की जा सकती है ।
उत्तर प्रदेश में कोरोना वायरस को आपदा घोषित किया गया, अब तक मिले हैं 44 मरीज
उत्तर प्रदेश की राज्यपाल आनंदीबेन पटेल ने कोरोना वायरस को आपदा घोषित करने को मंजूरी दी है । उत्तर प्रदेश में कोरोना वायरस के अब तक 44 मामले सामने आए हैं । इनमें से 11 मरीज अब तक ठीक हो चुके हैं । केंद्र सरकार ने कोरोना वायरस को 14 मार्च को ही राष्ट्रीय आपदा घोषित किया था ।
लखनऊ
उत्तर प्रदेश की राज्यपाल आनंदीबेन पटेल ने कोरोना वायरस को आपदा घोषित करने को मंजूरी दी है । राज्य में कोरोना वायरस के अब तक 44 मामले सामने आए हैं । इनमें से 11 मरीज अब तक ठीक हो चुके हैं । कोरोना वायरस से निपटने के लिए योगी सरकार ने रविवार को ही प्रदेश के 15 जिलों में 25 मार्च तक लॉकडाउन की घोषणा की थी । इसके बाद इस लिस्ट में जौनपुर, पीलीभीत, शामली जैसे कुछ और जिले भी जुड़े थे ।
केंद्र सरकार ने कोरोना वायरस को 14 मार्च को ही राष्ट्रीय आपदा घोषित किया था । उत्तर प्रदेश के अलावा ओडिशा भी कोरोना वायरस को आपदा घोषित कर चुका है । देशभर में अब तक कोरोना वायरस के 568 मामले सामने आ चुके हैं जिनमें से 40 मरीज पूरी तरह ठीक हो चुके हैं जबकि 9 की मौत हो चुकी है ।

आपदा का मतलब क्या होता है?
आपदा का मतलब किसी क्षेत्र में प्राकृतिक रूप से, इंसान या किसी दुर्घटना की वजह से भारी विपत्ति आना होता है । किसी हादसे या समस्या को आपदा तब घोषित किया जाता है जब उससे होने वाली जनहानि या संपत्ति का इतना नुकसान हो कि स्थानीय समुदाय का उससे निपटना असंभव हो । बाढ़, तूफान, चक्रवात, भूकंप, सुनामी को प्राकृतिक आपदा और परमाणु, जैविक या रासायनिक आपदाओं को मानव जनित आपदा कहा जाता है । कई दफा आपदा घोषित होने पर उससे प्रभावित या जान गंवाने वालों के लिए मुआवजे की भी व्यवस्था की जाती है ।
कोरोना स्पेशल आर्थिक बूस्टर जल्द-निर्मला सीतारमण, ITR-GST रिटर्न की तारीख बढ़ी
नई दिल्ली
कोरोना वायरस से जूझ रही इकॉनमी को आर्थिक पैकेज का बूस्टर मिलने वाला है । वित्त मंत्री निर्मला सीतारमण ने इसके संकेत दिए हैं । विडियो कॉन्फ्रेंस के जरिए उन्होंने कहा कि आर्थिक पैकेज तैयार करने का काम चल रहा है और बहुत जल्द इसका ऐलान कर दिया जाएगा । फिलहाल सरकार की तरफ से उद्योग जगत और आम जनता के लिए कई अहम घोषणाएं की गई हैं । भारत में पीड़ित मरीजों की संख्या 500 पार कर चुकी है और 9 लोगों की मौत भी हो चुकी है ।

विडियो कॉन्फ्रेंस की बड़ी बातें

- अगले तीन महीने (30 जून 2020) के लिए डेबिट कार्ड से किसी भी बैंक के एटीएम से पैसा निकालना फ्री हो गया है ।

-मिनिमम बैलेंस रिक्वायरमेंट फीस माफ कर दी गई है । मतलब MAB जरूरी नहीं रह गया है । (30 जून 2020 तक)

- डिजिटल ट्रेड के लिए बैंक चार्जेज को घटाया गया है । इसका मकसद डिजिटल ट्रांजैक्शन को बढ़ावा देना है ।

-नई कंपनियों को डिक्लेरेशन के लिए 6 महीने का और वक्त मिला है ।

- कंपनियों को जबरन इन्सॉल्वेंसी में जाने से बचाया जाएगा ।

-सबका विश्वास स्कीम काफी सफल रहा । इस स्कीम के तहत 30 जून तक पेमेंट किया जा सकता है । पहले इस स्कीम की आखिरी तारीख 31 मार्च थी । उसके बाद पेमेंट करने पर कोई पेनाल्टी नहीं लगेगी ।

- कॉर्पोरेट को राहत देते हुए यह कहा गया कि बोर्ड बैठक 60 दिनों के लिए टाला जा सकता है । यह राहत फिलहाल अगली दो तिमाही के लिए है ।

-5 करोड़ तक टर्नओवर वाली कंपनियों के लिए जीएसटी रिटर्न फाइल करने में देरी पर फिलहाल जुर्माना नहीं ।

-टीडीएस पर ब्याज 18 पर्सेंट से घटाकर 9 पर्सेंट किया गया ।

-30 जून 2020 तक 24 घंटे कस्टम क्लियरेंस की सुविधा मिलती रहेगी ।

- मार्च, अप्रैल, मई के लिए जीएसटी रिटर्न भरने की तारीख बढ़ाकर 30 जून कर दी गई है ।

- विवाद से विश्वास स्कीम को भी अब 30 जून कर दिया गया है । 31 मार्च के बाद 30 जून तक कोई अतिरिक्त चार्ज नहीं लगेगा ।

- आधार पैन लिंक करने की आखिरी तारीख बढ़ाकर 30 जून 2020 तक कर दी गई है ।

-वित्त वर्ष 2018-19 के लिए टैक्स रिटर्न फाइल करने की आखिरी तारीख बढ़ाकर 30 जून कर दिया गया है ।

सरकार ने साफ कर दिया है कि कोरोना वायरस से जुड़े कार्यों में अब CSR का फंड दिया जा सकता है । यानी यह फंड अब कोरोना वायरस के खिलाफ लड़ाई में इस्तेमाल किया जाएगा । वित्त मंत्री निर्मला सीतारमण ने सोमवार को ट्वीट किया कि देश में कोरोना वायरस के प्रसार को देखते हुए सरकार इसे आपदा घोषित करने का निर्णय ले चुकी है ।

इसलिए यह साफ करना जरूरी है कि कोरोना से लड़ाई में खर्च हुए फंड को CSR एक्टिविटी के अंतर्गत माना जाएगा । वित्त मंत्री ने इस बात के संकेत दिए हैं कि जल्द ही कोरोना वायरस से प्रभावित सेक्टरों के लिए राहत पैकेज की घोषणा की जा सकती है । इसके अलावा, सेबी और रिजर्व बैंक की तरफ से कुछ राहत दी जा सकती है ।







