भारत में कोरोना वायरस के मामलों की संख्या बढ़कर हुई 29, निपटने के लिए हो रही युद्धस्तर पर तैयारी, बड़ी बातें
नई दिल्ली
दिल्ली-एनसीआर में कोरोना वायरस के संक्रमण का एक और नया मामला सामने आया है । गुरुग्राम में पेटीएम के एक कर्मचारी के कोरोना वायरस से संक्रमित होने की पुष्टि हुई है । इसे मिलाकर देशभर में अबतक कोरोना वायरस से संक्रमण के 29 मामले सामने आ चुके हैं । इनमें से 3 मरीज इलाज के बाद पूरी तरह स्वस्थ हो चुके हैं । स्थिति की गंभीरता का अंदाजा इसी से लगा सकते हैं कि खुद प्रधानमंत्री हर दिन हालात की समीक्षा कर रहे हैं । इस वायरस से दुनिया भर 3,000 लोगों की जान जा चुकी है और 90,000 से अधिक लोग इससे संक्रमित हैं । दूसरी ओर, विश्व बैंक ने कोरोनोवायरस से बुरी तरह प्रभावित देशों की मदद करने के लिए 12 अरब डॉलर के सहायता पैकेज की घोषणा की है ।
गुरुग्राम में पेटीएम का एक कर्मचारी कोरोना वायरस से संक्रमित
गुरुग्राम में पेटीएम के एक कर्मचारी को जांच में कोरोना वायरस से संक्रमित पाया गया है । उसे दिल्ली के सफजदरजंग अस्पताल में भर्ती कराया गया है । कंपनी ने बुधवार को एक बयान जारी कर यह जानकारी दी । बयान में कहा गया है कि कर्मचारी हाल ही में इटली से छुट्टियां बिताकर लौटा था, जो कोरोनो वायरस से सबसे ज्यादा प्रभावित देशों में से एक है । कंपनी ने अपने सभी कर्मचारियों को अगले कुछ दिनों के लिए घर से काम करने की सलाह दी है, जबकि कंपनी की गुरुग्राम इकाई की सफाई की जा रही है ।

अब सिर्फ पुणे नहीं, 15 अन्य जगहों पर लैब शुरू
बुधवार को पीएम मोदी की अध्यक्षता में केंद्रीय कैबिनेट की बैठक हुई जिसमें कोरोना वायरस से पैदा हुए हालात पर चर्चा की गई । कैबिनेट की बैठक के बाद जावड़ेकर ने बताया कि पड़ोसी देशों नेपाल, भूटान और म्यांमार से लगी सीमा से भारत आने वाले दस लाख से अधिक लोगों की स्क्रीनिंग की जा चुकी है । उन्होंने कोरोना वायरस से पैदा हुई स्थिति को देखते हुए स्वास्थ्य सुविधाओं की तैयारी के बारे में जानकारी देते हुए बताया कि कोरोना वायरस के टेस्ट के लिए पहले सिर्फ पुणे स्थित नैशनल इंस्टिट्यूट ऑफ वायरोलॉजी की प्रयोगशाला का ही विकल्प मौजूद था । लेकिन अब टेस्ट की सुविधा का विस्तार कर 15 और लैब शुरू की गईं हैं और 19 अन्य परीक्षण केन्द्र शुरू किए जाने की प्रक्रिया चल रही है ।

राष्ट्रपति भवन में भी नहीं होगा होली मिलन
कोरोना वायरस से पैदा हुए हालात के मद्देनजर राष्ट्रपति भवन में इस बार पारंपरिक होली मिलन समारोह नहीं होगा । राष्ट्रपति भवन ने ट्वीट कर बताया कि दुनिया भर में कोरोना वायरस की वजह से पैदा हुई चिंताओं के मद्देनजर एहतियातन यह कदम उठाया गया है । इससे पहले प्रधानमंत्री नरेंद्र मोदी, गृह मंत्री अमित शाह और यूपी के मुख्यमंत्री योगी आदित्यनाथ ने भी होली मिलन समारोह में शिरकत न करने की घोषणा की है । इतना ही नहीं, बीजेपी ने तो देशभर में कहीं भी होली मिलन समारोह न करने का फैसला किया है ।
नोएडा के लिए राहत भरी खबर
गौतम बुद्ध नगर में 15 जनवरी तक विदेश यात्रा करने वाले कम से कम 373 लोगों को निगरानी में रखा गया है । नोएडा में कोरोना वायरस के संदेह में तीन बच्चों समेत जिन छह लोगों के नमूने लिए गए थे, उनकी जांच निगेटिव पाई गई है । हालांकि सभी 6 लोगों को अगले 14 दिन के लिए अपने-अपने घर में अलग थलग रहने को कहा गया है । अधिकारियों ने बताया कि अगर उनमें कोविड-19 के लक्षण नजर आते हैं तो उनके नमूनों की फिर से जांच की जाएगी ।

दिल्ली में युद्धस्तर पर तैयारी
कोरोना वायरस से निपटने के लिए केंद्र और दिल्ली सरकार ने बड़ी तैयारी की है । दिल्ली सरकार ने 25 अस्पतालों में आइसोलेशन वॉर्ड तैयार कराया है, जिनमें 19 सरकारी अस्पताल हैं और 6 प्राइवेट अस्पताल हैं । मुख्यमंत्री अरविंद केजरीवाल ने बुधवार को प्रेस कॉन्फ्रेंस कर इस नए वायरस से निपटने की तैयारियों के बारे में बताया । उन्होंने लोगों से अपील की कि घबराने की कोई जरूरत नहीं है । केजरीवाल ने बताया कि सरकार के पास पर्याप्त मास्क हैं । एक दिन पहले, दिल्ली के स्वास्थ्य मंत्री सत्येंद्र जैन ने भी बताया था कि करीब 3.5 लाख एन95 मास्क का इंजताम कर लिया गया है और कोरोना वायरस के मरीजों का इलाज करने वाले स्टाफ के लिए 8000 सेपेरेशन किट भी तैयार हैं ।

दिल्ली के संक्रमित मरीज के संपर्क में आए लोगों की हो रही जांच
दिल्ली के मुख्यमंत्री अरविन्द केजरीवाल ने बुधवार को कहा कि कोरोना वायरस से संक्रमित दिल्ली के मरीज के संपर्क में आने वाले 88 लोगों की जांच के सभी प्रयास जारी हैं । उन्होंने कहा कि वायरस को फैलने से रोकने के लिए दिल्ली सरकार ने हरसंभव उपाय किए हैं । उन्होंने कहा, 'दिल्ली में अब तक एक पुष्ट मामला सामने आया है । मरीज को सफदरजंग अस्पताल में भर्ती करवाया गया है । वह मयूर विहार का रहने वाला है । वह इटली से बुडापेस्ट गया और फिर विएना से दिल्ली पहुंचा । हमने 88 लोगों की पहचान की है जो उसके भारत लौटने के बाद उसके संपर्क में आए थे । उन सभी लोगों की जांच करने के प्रयास किए जा रहे हैं ।' उन्होंने बताया कि विदेशों से आने वाले सभी यात्रियों की हवाईअड्डों पर थर्मल स्क्रीनिंग की जा रही है और किसी भी तरह के लक्षण नजर आने पर उन्हें आरएमएल अस्पताल भेजा जा रहा है । हवाईअड्डों पर अब तक 1,16,579 मरीजों की जांच की गई है ।

मास्क और सैनिटाइजर की किल्लत, मनमाने दाम पर बेच रहे
कोरोना वायरस फैलने के बीच राष्ट्रीय राजधानी और आसपास के शहरों में दवा की दुकानों पर हैंड सैनिटाइजर और फेस मास्क की किल्लत देखने को मिल रही है । कई क्षेत्रों में स्थित दवा की दुकानों में सैनिटाइजर और मास्क का भंडार खत्म हो गया है और पिछले कुछ दिन में इन वस्तुओं की मांग में अप्रत्याशित इजाफा के कारण उत्पादक दुकानों में आपूर्ति नहीं कर पा रहे हैं । जिन दुकानों में मास्क उपलब्ध हैं वे दोगुने या मनमाने दाम पर बेच रहे हैं । इस बीच सीबीएसई ने कोरोना वायरस के खतरे के मद्देनजर बोर्ड परीक्षाओं में बैठने वाले छात्रों को परीक्षा केंद्र में मास्क और हैंड सेनेटाइजर ले जाने की इजाजत दे दी है । सीबीएसई के सचिव अनुराग त्रिपाठी ने कहा, 'छात्र परीक्षा केंद्रों में फेस मास्क और सेनेटाइजर ले जा सकेंगे ।' दसवीं और बारहवीं की बोर्ड परीक्षाएं 15 फरवरी से शुरू हो चुकी हैं ।

सफाई पर जोर, छात्रों में जागरूकता फैलाने के निर्देश
कोरोना वायरस से बचाव में साफ-सफाई बहुत अहम है । केंद्रीय स्वास्थ्य मंत्री हर्ष वर्धन ने लोगों से साफ-सफाई पर अतिरिक्त ध्यान देने की अपील की है । उन्होंने लोगों से भीड़भाड़ वाले स्थानों पर जाने और एक-दूसरे के सीधे संपर्क में आने से बचने की अपील की है । दिल्ली मेट्रो रेल कॉर्पोरेशन ने कोरोना वायरस को लेकर अडवाइजरी जारी की है जिसमें 'क्या करें', 'क्या न करें' के बारे में बताया गया है । यह अडवाइजरी हिन्दी और अंग्रेजी दोनों में है जिसे राजीव चौक, कश्मीरी गेट, केंद्रीय सचिवालय, चांदनी चौक और नई दिल्ली जैसे बड़े स्टेशनों पर डिजिटल स्क्रीन पर भी यह अडवाइजरी दिखाई जाएगी । इसके अलावा केंद्रीय मानव संसाधन मंत्रालय ने भी सभी राज्यों के मुख्य सचिवों और सीबीएसई को निर्देश दिया है कि वे छात्रों के बीच कोरोना वायरस को लेकर जागरूकता फैलाएं ।

रेलवे अस्पतालों में आइसोलेशन वॉर्ड बनाने के निर्देश
भारतीय रेलवे ने अपने सभी मुख्य चिकित्सा अधिकारियों को कोरोना वायरस से रोकथाम के लिए जरूरी निर्देश जारी किया है और कहा है कि जोन के हर मंडल और उप मंडलीय अस्पतालों में आइसोलेशन वार्ड होना चाहिए  । रेलवे ने अस्पतालों को बुखार से जुड़े मामलों का अन्य रोगियों से अलग सावधानी से इलाज करने का भी निर्देश दिया है ।

राजस्थान में इटैलियन टीम के संपर्क में आए लोगों के लिए गए नमूने
राजस्थान में घूमने आए इतालवी पर्यटक दल के संपर्क में राज्य के कुल 215 लोग आए जिनमें से 93 के नमूने लिए गए हैं । इस पर्यटक दल के एक सदस्य में कोरोना वायरस पाजिटिव पाया गया है जबकि उनकी पत्नी भी संदिग्ध रोगी है । महाराष्ट्र में पृथक वार्ड में भर्ती किए गए कम से कम 161 पर्यटक की जांच नकारात्मक पाई गई है और राज्य में अभी फिलहाल 9 लोगों को अलग से रखा गया है । मुम्बई अंतरराष्ट्रीय हवाई अड्डे पर मध्य जनवरी से अभी तक 66,977 यात्रियों की जांच की जा चुकी है ।

तेलंगाना में पाए गए 2 और मरीज
तेलंगाना के एक सरकारी अस्पताल में 2 और लोगों में कोरोनावायरस (कोविड-19) की पुष्टि हुई है । हालांकि उनके नमूनों को दोबारा से परीक्षण के लिए पुणे के नैशनल इंस्टिट्यूट ऑफ वायरोलॉजी (एनआईवी) भेजा गया है । तेलंगाना में दो दिन पहले ही कोविड-19 का पहला मामला सामने आया था ।

कोरोना वायरस अपडेट
नयी दिल्ली, चार मार्च (भाषा) देशभर में कोरोना वायरस के बढ़ते मामलों के बीच आज बुधवार को इससे संक्रमित लोगों की संख्या 28 पहुंच गई । वहीं दुनियाभर में इससे करीब 3100 लोगों की जान जा चुकी है । दि93 स्वास्थ्य मंत्रालय लीड कोरोना भारत में कोरोना वायरस से संक्रमण के अब तक 28 मामलों की पुष्टि हुई : हर्षवर्धन नयी दिल्ली, केंद्रीय स्वास्थ्य मंत्री हर्षवर्धन ने बुधवार को कहा कि देश में अब तक कोरोना वायरस से संक्रमण के 28 मामलों की पुष्टि हो गई है, इनमें इटली के 16 पर्यटक भी शामिल हैं । दि95 एचआरडी कोरोना वायरस कोरोना वायरस:
नयी दिल्ली, चार मार्च (भाषा) देशभर में कोरोना वायरस के बढ़ते मामलों के बीच आज बुधवार को इससे संक्रमित लोगों की संख्या 28 पहुंच गई । वहीं दुनियाभर में इससे करीब 3100 लोगों की जान जा चुकी है । दि93 स्वास्थ्य मंत्रालय लीड कोरोना भारत में कोरोना वायरस से संक्रमण के अब तक 28 मामलों की पुष्टि हुई : हर्षवर्धन नयी दिल्ली, केंद्रीय स्वास्थ्य मंत्री हर्षवर्धन ने बुधवार को कहा कि देश में अब तक कोरोना वायरस से संक्रमण के 28 मामलों की पुष्टि हो गई है, इनमें इटली के 16 पर्यटक भी शामिल हैं । दि95 एचआरडी कोरोना वायरस कोरोना वायरस: एचआरडी मंत्रालय ने छात्रों में जागरूकता फैलाने के लिए राज्यों, सीबीएसई को निर्देश दिया नयी दिल्ली, मानव संसाधन विकास (एचआरडी) मंत्रालय ने बुधवार को सभी राज्यों के मुख्य सचिवों और केंद्रीय माध्यमिक शिक्षा बोर्ड (सीबीएसई) को निर्देश दिया कि वे कोरोना वायरस के खिलाफ जरूरी एहतियाती कदमों को लेकर छात्रों में जागरूकता फैलाएं । दि94 दिल्ली कोरोना वायरस डीएमआरसी कोरोना वायरस: दिल्ली मेट्रो ने परामर्श जारी किया, परिसरों की स्वच्छता पर और जोर नयी दिल्ली, दिल्ली मेट्रो रेल निगम (डीएमआरसी) ने बुधवार को कहा कि वह कोरोना वायरस के मद्देनजर अपने परिसरों की साफ-सफाई की आवृत्ति बढ़ाएगी । दि90 कोरोना वायरस स्कूल कोरोना वायरस: दिल्ली-एनसीआर में तीन स्कूल बंद, दो ने एहतियाती तौर पर छुट्टियां घोषित कीं नयी दिल्ली, देश में कोरोना वायरस के तेजी से बढ़ते मामलों को देखते हुए राष्ट्रीय राजधानी और उसके आस-पास के इलाकों में तीन स्कूलों को छात्रों और उसके कर्मियों के लिए एहतियाती तौर पर बंद कर दिया गया है । दि89 कोरोना वायरस डब्ल्यूएचओ कोरोना वायरस : दक्षिण-पूर्वी एशियाई देश हर स्थिति का सामना करने के लिये तैयार रहें-डब्ल्यूएचओ नयी दिल्ली, भारत, इंडोनेशिया और थाईलैंड में कोरोना वायरस के नए मामलों की पुष्टि होने के बाद विश्व स्वास्थ्य संगठन ने बुधवार को सभी दक्षिण-पूर्वी एशियाई देशों से हरसंभव स्थिति का सामना करने के लिए तैयार रहने और रोकथाम के उपायों को सुनिश्चित करने को कहा । दि74 मंत्रिमंडल कोरोना कोरोना वायरस: हालात से निपटने के लिए सरकार सक्रिय, प्रधानमंत्री कर रहे स्थिति की निगरानी : जावड़ेकर नयी दिल्ली, सूचना एवं प्रसारण मंत्री प्रकाश जावड़ेकर ने बुधवार को बताया कि कोरोना वायरस से उत्पन्न हालात से निपटने के लिए सरकार पूरी तत्परता से सक्रिय है और प्रधानमंत्री नरेन्द्र मोदी स्वयं स्थिति की निगरानी कर रहे हैं । खेल28खेल कोरोना बास्केटबाल क्वालीफायर कोरोना वायरस के कारण बेंगलुरु फीबा ओलंपिक क्वालीफायर स्थगित बेंगलुरु, कोरोना वायरस के संक्रमण के खतरे को देखते हुए फीबा 3x3 बास्केटबाल ओलंपिक क्वालीफाइंग टूर्नामेंट को स्थगित कर दिया गया जिसका आयोजन यहां 18 से 22 मार्च किया जाना था । प्रादे28 सभा कोरोना इतालवी दल के संपर्क में आए 215 लोग, 93 के नमूने लिए गए जयपुर, राजस्थान में घूमने आए इतालवी पर्यटक दल के संपर्क में राज्य के कुल 215 लोग आए जिनमें से 93 के नमूने लिए गए हैं । इस पर्यटक दल के एक सदस्य में कोरोना वायरस पाजिटिव पाया गया है जबकि उनकी पत्नी भी संदिग्ध रोगी है । प्रादे20 एनसीआर कोरोना वायरस लीड नमूने कोरोना वायरस : नोएडा में छह लोगों के नमूने की जांच नेगेटिव पाई गई नोएडा, नोएडा में कोरोना वायरस के संदेह में तीन बच्चों समेत जिन छह लोगों के नमूने लिए गए थे, उनकी जांच नेगेटिव पाई गई है । अधिकारियों ने बुधवार को इसकी जानकारी दी । खेल26 खेल एआईबीए कोरोना एआईबीए ने बुडापेस्ट में प्रस्तावित वार्षिक बैठक को कोरोनावायरस के कारण टाला नयी दिल्ली, अंतरराष्ट्रीय मुक्केबाजी संघ (एआईबीए) ने बुडापेस्ट (हंगरी) में होने वाली वार्षिक बैठक को खतरनाक कोरोना वायरस के कारण बुधवार को तीन महीने के लिए टाल दिया जो अब जून में होगी । वि32 कोरोना वायरस लीड द. कोरिया दक्षिण कोरिया में कोरोना वायरस के 435 नए मामले, कुल 5,621 लोग संक्रमित सियोल, दक्षिण कोरिया में बुधवार को कोरोना वायरस के 435 नए और मामले सामने आने के बाद देश में इससे संक्रमित लोगों की संख्या 5,621 हो गई । वि30 कोरोनावायरस चीन यात्री चीन आए 6,700 यात्रियों में से 75 में कोरोना वायरस के संक्रमण की पुष्टि हुई: चीनी सीमा शुल्क अधिकारी बीजिंग, कोरोना वायरस के लक्षण के साथ चीन आए 6,700 से अधिक यात्रियों की जांच की गई जिनमें से 75 लोगों में संक्रमण की पुष्टि हुई है । चीनी सीमा शुल्क अधिकारियों ने बुधवार को कहा कि नए पुष्ट मामलों से देश के स्वास्थ्य क्षेत्र पर और दबाव बढ़ गया है । वि29 कोरोना वायरस पॉलैंड पॉलैंड में कोरोना वायरस का पहला मामला आया सामने वॉरसॉ, पॉलैंड ने बुधवार को देश में कोरोना वायरस के पहले मामले की पुष्टि की । वायरस से संक्रमण को लेकर देश में करीब 70 लोगों की जांच की जा रही है । अर्थ2 विश्व बैंक कोरोना वायरस विश्व बैंक ने कोरोना वायरस से निपटने के लिए 12 अरब डॉलर के सहायता पैकेज का ऐलान किया वाशिंगटन, विश्व बैंक ने कोरोनोवायरस के प्रकोप से निपटने में विभिन्न देशों की मदद करने के लिए 12 अरब डॉलर के सहायता पैकेज की घोषणा की ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)








