पैर पसार रहा कोरोना, मदद को आगे आने वालों में पहले उद्योगपति आनंद महिंद्रा
कोरोना के केस आगे और बढ़ने की आंशका के मद्देनजर आनंद महिंद्रा ऐसे पहले उद्योगपति के रूप में सामने आए हैं, जिन्होंने मदद की पेशकश की है । महिंद्रा ने मरीजों और संदिग्धों को क्वंटाइन करने के लिए अपने रेजॉर्ट्स देने के साथ-साथ अपनी पूरी सैलरी देकर मॉनिटरी मदद की बातें कहीं ।
नई दिल्ली
पैर पसारते कोरोना वायरस के डंक से देश को बचाने के लिए पीएम से लेकर आम जनता तक सभी भरसक कोशशें कर रहे हैं । देश में कोरोना मरीजों की संख्या तेजी से बढ़ रही है, 340 से ज्यादा लोग कोरोना पॉजिटिव हो गए हैं । आज जनता कर्फ्यू का दिन है, लोग घरों से बाहर नहीं निकल रहे हैं ।
अब कोरोना के केस आगे और बढ़ने की आंशका के मद्देनजर आनंद महिंद्रा ऐसे पहले उद्योगपति के रूप में सामने आए हैं, जिन्होंने मदद की पेशकश की है । महिंद्रा ने मरीजों के लिए अपने रेजॉर्ट्स देने के साथ-साथ अपनी पूरी सैलरी देकर मॉनिटरी मदद की बातें कहीं ।


महिंद्रा ग्रुप के चेयरमैन आनंद महिंद्रा ने रविवार को कहा कि उनकी कंपनी तुरंत इन संभावनाओं पर काम करना शुरू कर रही है कि कैसे उनकी निर्माण इकाइयों में वेंटिलेटर तैयार किए जा सकते हैं । साथ ही, उन्होंने कहा कि उनके क्लब महिंद्रा रेजॉर्ट्स मरीजो की देखभाल के लिए टेंपररी फसिलिटी के रूप में इस्तेमाल किए जा सकते हैं । आनंद ने इसके अलावा यह भी कहा कि उनकी कंपंनी अन्य फसिलिटीज तैयार करने में सरकार और सेना की पूरी मदद करेगी ।
लगातार कई ट्वीट्स कर महिंद्रा ने कोरोना जैसी जानलेवा बीमारी से लड़ने को लेकर कई सजेशन्स दिए और मेडिकल फसिलिटीज पर दबाव कम करने की बात भी कही । उन्होंने लिखा कि कई रिपोर्टों के आधार पर यह माना जा सकता है कि कोरोना महामारी के मामले में भारत स्टेज-3 में प्रवेश कर चुका है । आनंद महिंद्रा ने यह भी कहा कि अपने असोसिएट्स को वह कोरोना से जुड़े फंड में योगदान के लिए प्रेरित करेंगे और खुद भी अपनी 100% सैलरी स्वेच्छा से कॉन्ट्रिब्यूट करेंगे । आने वाले महीनों में और योगदान की बात भी कही ।

आनंद महिंद्रा ने कहा कि आने वाले दिनों में कोरोना मरीजों की गिनती काफी तेजी से बढ़ सकती है, जिसकी वजह से मेडिकल इन्फ्रास्ट्रक्चर पर भारी दबाव पड़ सकता है । ऐसे में, अगले कुछ हफ्तों का लॉकडाउन मददगार साबित हो सकता है । ऐसा करने से मेडिकल केयर पर दबाव थोड़ा कम होगा ।

इसके कुछ ही समय बाद पेटीएम के विजय शेखर ने भी इस कोरोना काल में मदद का ऐलान किया । उन्होंने ट्वीट कर बताया कि उनकी कंपनी वेंटिलेटर आदि बनाने वालों को 5 करोड़ रुपये की मदद करेगी ।
कोरोना वायरस: दिल्ली में 31 मार्च की आधी रात तक लॉकडाउन, जरूरी सेवाओं को रहेगी इजाजत
कोरोना वायरस के मद्देनजर दिल्ली में लॉकडाउन का ऐलान कर दिया गया है । सोमवार सुबह 6 बजे से 31 मार्च की आधी रात को 12 बजे तक यह लागू रहेगा । इस दौरान जरूरी सेवाएं जारी रहेंगी । सभी दुकानें, बाजार, पब्लिक ट्रांसपोर्ट बंद रहेंगी । दिल्ली की सीमाएं सील रहेंगी ।
नई दिल्ली
कोरोना वायरस के संक्रमण को रोकने के लिए दिल्ली सरकार ने सभी 7 जिलों में लॉकडाउन का ऐलान किया है । सोमवार सुबह 6 बजे से 31 मार्च को आधी रात तक लॉकडाउन रहेगा । इस दौरान सभी बाजार, व्यापारिक प्रतिष्ठान, दुकानें, पब्लिक ट्रांसपोर्ट सब बंद रहेंगे । पड़ोसी राज्यों से सटी दिल्ली की सीमा सील रहेगी । हालांकि, जरूरी सेवाएं बहाल रहेंगी । लॉकडाउन का ऐलान मुख्यमंत्री अरविंद केजरीवाल ने प्रेस कॉन्फेंस में की । उनके साथ दिल्ली के एलजी अनिल बैजल भी मौजूद थे ।
दिल्ली में कुल 27 केस, ट्रांसमिशन के सिर्फ 6
मुख्यमंत्री अरविंद केजरीवाल ने बताया, 'अभी दिल्ली में कोरोना वायरस के 27 केस हैं । इनमें से 6 केस ट्रांसमिशन हैं यानी ये केस ऐसे हैं जो एक से दूसरे में लगें । 21 केस ऐसे हैं, जो बाहर से यानी विदेश से आए । यह बताता है कि दिल्ली में अभी यह फैला नहीं है, ट्रांसमिशन के सिर्फ 6 केस हैं ।'

केजरीवाल ने बताया, क्यों जरूरी था लॉकडाउन
लॉकडाउन की जरूरत को बताते हुए उन्होंने कहा, 'अगर आज हमने इसके ऊपर कठिन कदम नहीं उठाए, कल को अगर कुछ दिनों के अंदर मान लीजिए हजार केस हो गए, डेढ़ हजार केस हो गए और तब लॉकडाउन करेंगे तो उसका उतना असर नहीं होगा जैसे अभी इटली में देखने को मिल रहा है । दूसरा अगर ज्यादा केस होने के बाद हम लॉकडाउन करेंगे तो उन ज्यादा केसों को हमारे अस्पताल और शायद हमारा पूरा का पूरा हेल्थ इन्फ्रास्ट्रक्चर उससे डील नहीं कर पाएगा और ज्यादा मौत हो सकती हैं । इसीलिए हम सबने मिलकर तय किया है, आपकी सेहत के लिए कि कल (सोमवार) सुबह 6 बजे से 31 मार्च की आधी रात 12 बजे तक लॉकडाउन किया जाएगा ।'
लॉकडाउन के दौरान क्या-क्या खुले रहेंगे, क्या-क्या बंद

इस दौरान कोई भी पब्लिक ट्रांसपोर्ट सर्विस को इजाजत नहीं होगी । इसमें प्राइवेट बसें, टैक्सी, ऑटो रिक्शा, रिक्शा, ई-रिक्शा सब बंद रहेंगी ।

डीटीसी की 25 प्रतिशत बसें चलेंगी और इसलिए ताकि जरूरी सुविधाएं उपलब्ध कराने वाले लोग अपने गंतव्य तक जा सकें ।

दिल्ली के सारे शॉप्स, बाजार, व्यापारिक प्रतिष्ठान, फैक्ट्री, वर्कशॉप, ऑफिस, गोदाम, साप्ताहिक बाजार ये सब बंद रहेंगे ।

दिल्ली से सटे सभी राज्यों के बॉर्डर सील कर दिए जाएंगे । जरूरी सामानों जैसे दूध, सब्जियां, खाने-पीने के सामानों की आपूर्ति को इजाजत होगी ।

इंटरस्टेट बसें, ट्रेन और मेट्रो सेवाएं निलंबित रहेंगी ।

सभी घरेलू और अंतरराष्ट्रीय उड़ानें रद्द रहेंगी ।

कंस्ट्रक्शन ऐक्टिविटी बंद रहेंगी ।

सभी धार्मिक स्थान, चाहें जिस भी धर्म से जुड़ी हों, बंद रहेंगी ।


इन्हें छूट रहेगी
कानून-व्यवस्था को लागू कराने वाले विभागों का काम जारी रहेगा

पुलिस का काम जारी रहेगा

अस्पतालों का काम जारी रहेगा, हेल्थ इन्फ्रास्ट्रक्चर काम करते रहेंगे

फायर डिपार्टमेंट का काम जारी रहेगा

प्रिजन डिपार्टमेंट चलता रहेगा

राशन की दुकानें चलती रहेंगी

बिजली के दफ्तर जारी रहेंगे

पानी की सप्लाई से संबंधित सभी विभाग जारी रहेंगे

म्यूनिसिपल सर्विसेज जैसे साफ-सफाई जारी रहेगी

दिल्ली विधानसभा का कल बजट सत्र है, लिहाजा जारी रहेगी

प्रिंट और इलेक्ट्रॉनिक मीडिया जारी रहेंगे

बैंकों के कैश से जुड़ी सुविधाएं जारी रहेंगी

टेलिकॉम, इंटरनेट और पोस्टल सर्विसेज जारी रहेंगी

खाना, दवाई जैसी जरूरी सामानों से जुड़ी सेवाएं जारी रहेंगी, इनसे जुड़ी ई-कॉमर्स की गतिविधियां भी जारी रहेंगी

खाने-पीने के आइटम, ग्रोसरी, दूध, बेकरी, सब्जी, मीट, मछली की दुकानें खुली रहेंगी

मिल्क प्लांट जारी रहेंगे
दिल्ली लॉकडाउन: जानें, क्या-क्या रहेगा बंद

जनरल किराना स्टोर खुले रहेंगे

रेस्तरां में बैठकर खाने की इजाजत नहीं होगी, सिर्फ टेक अवे और होम डिलिवरी की इजाजत होगी

केमिस्ट और फार्मासिस्ट की दुकानें खुली रहेंगी

पेट्रोल पंप, एलपीजी और ऑइल एजेंसी खुली रहेंगी

मवेशियों के चारे की दुकानें खुली रहेंगी

सरकार समय-समय पर समीक्षा करेगी । अगर जरूरी सेवाओं की लिस्ट बढ़ाने की जरूरत होगी तो किया जाएगा ।

सभी प्राइवेट कंपनियां, फर्म इस दौरान बंद रहेंगी लेकिन सभी वर्करों को चाहे वे नियमित हो या कॉन्ट्रैक्ट वाले, उन्हें ऑन ड्यूटी माना जाएगा ।





