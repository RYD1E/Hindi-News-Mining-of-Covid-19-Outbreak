Coronavirus Prevention Tips : सिर्फ ये 1 आदत आपको कर सकती है कोरोना वायरस से संक्रमित, हो जाएं अलर्ट!
कोरोना वायरस का संक्रमण भारत में तेजी से फैल रहा है  । ऐसे में आप शायद एक गलती कर रहे होंगे, जिसकी वजह से आप भी इस संक्रमण की चपेट में आ सकते हैं  । इसके बारे में आपको नीचे पूरी जानकारी दी जा रही है  ।
कोरोना वायरस की चपेट में दुनिया के कई देशों चुके हैं और अब तक 5000 से भी ज्यादा लोगों ने अपनी जान गंवा दी है  । भारत में भी इस वायरस का प्रकोप बड़ी तेजी से फैल रहा है जिसे देखते हुए आपको हर स्तर की सावधानी बरतनी होगी  ।

यहां तक कि आप अगर संक्रमण से बचे रहने के लिए सारे उपाय कर रहे हैं, लेकिन फिर भी आपको इस बात की घबराहट है कि कहीं आपको संक्रमण ना हो जाए, तो शायद यह आपके लिए बहुत बड़ी गलती साबित हो सकती है! लेकिन क्यों? इसके बारे में नीचे विस्तार से समझिए  ।

​​संक्रमण से बचने के उपाय करने के बाद भी कैसा खतरा

जी हां, आप भी इस बात को सुनकर चौक रहे होंगे कि ऐसा कैसे हो सकता है कि सारे बचाव टिप्स को अपनाने के बाद भी हम संक्रमण की चपेट में आ सकते हैं  । दरअसल, संक्रमण होने का डर ही आपको संक्रमण की चपेट में ला सकता है  । अरे! ऐसा इसलिए, क्योंकि डरने के कारण आपका इम्यून सिस्टम कमजोर हो जाएगा जिसके बाद आप बड़ी आसानी से कोरोना वायरस की चपेट में आ जाएंगे  । अब अगली स्लाइड में समझिए कि डर के कारण इम्यून सिस्टम के कमजोर होने के बीच का क्या कनेक्शन है ?

​डरने के कारण कैसे कमजोर हो सकता है इम्यून सिस्टम

कई लोग ऐसे हैं जो प्रॉपर हाइजीन के बाद भी कोरोना वायरस के संक्रमण से डरे हुए हैं और वे लगातार इस बारे में सोच भी रहे हैं  । जब आप किसी भी चीज के बारे में बहुत ज्यादा सोचते हैं तो आपका स्ट्रेस भी बढ़ जाता है  । स्ट्रेस बढ़ने के कारण ही इम्यून सिस्टम कमजोर होने लगता है, क्योंकि स्ट्रेस हार्मोंस कोर्टिकोस्टेरॉइड, इम्यून सिस्टम के प्रभाव को कम करने लगता है और आपके शरीर में कोई भी संक्रमण बड़ी आसानी से प्रवेश कर सकता है  । इम्यून सिस्टम का प्रभाव कम हो जाने के कारण यह किसी भी प्रकार के वायरस को शरीर में प्रवेश करने से नहीं रोक पाएगा और आप संक्रमण की चपेट में आ सकते हैं  ।

​​क्यों कम हो जाता है इम्यून सिस्टम का प्रभाव?

दरअसल, इम्यून सिस्टम की एक पूरी चेन छोटी-छोटी कोशिकाओं के रूप में हमारे शरीर में फैली हुई हैं  । स्ट्रेस लेने के कारण यह कोशिकाएं सक्रिय रूप से काम नहीं कर पाती हैं और यही वजह है कि इम्यून सिस्टम पर बुरा प्रभाव पड़ता है  । इसलिए कोशिश करें कि प्रॉपर हाइजीन के बाद भी आप किसी भी प्रकार का स्ट्रेस ना लें  । आप की कोशिश यह होनी चाहिए कि कोरोना वायरस से बचे रहने के लिए जो भी उपाय आपको बताए गए हैं उन्हें जरूर फॉलो करें  ।

स्ट्रेस से बचे रहने के लिए और क्या करें

स्मोकिंग करने से भी स्ट्रेस होता है  । जिसके बाद स्ट्रेस हार्मोन आपके इम्यून सिस्टम को कमजोर करेंगे, और आप कोरोना वायरस के संक्रमण में आ सकते हैं  । इसलिए कोशिश करें कि स्मोकिंग न करें  । स्मोकिंग के साथ-साथ आपको इन दिनों ड्रिंकिंग से भी बचना चाहिए क्योंकि शराब के सेवन के बाद भी स्ट्रेस बढ़ सकता है  । इसलिए कोरोना वायरस से बचे रहने के लिए स्मोकिंग और ड्रिंकिंग से दूर रहें  ।

​ब्लड प्रेशर को बढ़ने से रोकें

ब्लड प्रेशर बढ़ने के कारण भी आपका स्ट्रेस बढ़ सकता है जो सीधे तौर से इम्यून सिस्टम को कमजोर करने के लिए काफी होगा  । इसलिए कोरोना वायरस के संक्रमण से बचे रहने के लिए बताए गए सभी बचाव उपाय को ध्यानपूर्वक अपनाएं  । साथ ही साथ ब्लड प्रेशर को बढ़ने से रोकने के लिए किसी भी चीज के बारे में ज्यादा ना सोचें और ना ही ऐसे किसी खाद्य पदार्थ का सेवन करें, जिससे ब्लड प्रेशर बढ़े  । ऐसा करके आप कोरोना वायरस के संक्रमण के खतरे को कई गुना तक कम कर सकते हैं  ।

कोरोना वायरस : फोक्सवैगन की ‘बहुत मुश्किल’ साल रहने की चेतावनी
वोल्फस्बर्ग (जर्मनी), 17 मार्च (एएफपी) कोरोना वायरस संकट को देखते हुए फॉक्सवैगन के मुख्य कार्यकारी अधिकारी हर्बर्ट डेइस ने मंगलवार को कहा कि यह साल ‘बहुत मुश्किल’ रह सकता है  । कोरोना वायरस संकट की वजह से वैश्विक अर्थव्यवस्था में अस्थिरता के चलते कंपनी ने 2020 के लिए अपना परिदृश्य जारी नहीं किया है  । आपूर्ति और मांग को लगे इस झटके की वजह से कंपनी के लिए एक विश्वसनीय अनुमान जताना ‘लगभग असंभव’ है  । डेइस ने एक बयान में कहा, ‘‘ 2020 बहुत मुश्किल साल रहने वाला है  । कोरोना वायरस महामारी की वजह से हमारे सामने अभूतपूर्व परिचालन और वित्तीय चुनौती खड़ी


वोल्फस्बर्ग (जर्मनी), 17 मार्च (एएफपी) कोरोना वायरस संकट को देखते हुए फॉक्सवैगन के मुख्य कार्यकारी अधिकारी हर्बर्ट डेइस ने मंगलवार को कहा कि यह साल ‘बहुत मुश्किल’ रह सकता है  । कोरोना वायरस संकट की वजह से वैश्विक अर्थव्यवस्था में अस्थिरता के चलते कंपनी ने 2020 के लिए अपना परिदृश्य जारी नहीं किया है  । आपूर्ति और मांग को लगे इस झटके की वजह से कंपनी के लिए एक विश्वसनीय अनुमान जताना ‘लगभग असंभव’ है  । डेइस ने एक बयान में कहा, ‘‘ 2020 बहुत मुश्किल साल रहने वाला है  । कोरोना वायरस महामारी की वजह से हमारे सामने अभूतपूर्व परिचालन और वित्तीय चुनौती खड़ी हो गयी है  ।’’ उन्होंने विश्वास जताया कि, ‘‘ अपनी सारी क्षमताओं को एकजुट कर के हम इस संकट से उबरने में सफल होंगे  ।’’ कंपनी ने वर्ष 2019 के अपने परिणाम जारी करते वक्त यह जानकारी दी है  । इसके शुरुआती आंकड़े कंपनी ने पिछले महीने ही जारी किए थे  । वर्ष के दौरान ऑडी, स्कोडा, पोर्शे और सीट जैसे ब्रांड पर मालिकाना हक रखने वाली फोक्सवैगन की आय 7.1 प्रतिशत बढ़कर 252.6 अरब यूरो रही  । एएफपी शरद मनोहरमनोहर


















