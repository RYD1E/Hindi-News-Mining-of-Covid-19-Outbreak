कोरोना वायरस: दिल्ली के होटल में रह रहे 24 लोगों को जांच के लिए भेजा गया ITBP कैंप

नई दिल्ली
कोरोना अब भारत में दस्तक दे चुका है । देशभर में कोरोना वायरस के 8 मामले सामने आ चुके हैं । कोरोना के संदिग्धों को अलग और कड़ी निगरानी में रखा जा रहा है । वहीं राजधानी दिल्ली मं कोरोना 1 मरीज की पुष्टि हो चुकी है । अब सरकारी सूत्रों के हवाले से खबर है कि कुल साउथ दिल्ली के एक होटल में रह रहे 24 लोगों को आईटीबीपी के कैंप में शिफ्ट किया गया है ।
सरकारी सूत्रों के हवाले से जानकारी मिली है कि साउथ दिल्ली के एक होटल में रह रहे 3 भारतीय और 21 इटली के नागरिकों को इंडो-तिब्बतन बॉर्डर पुलिस (ITBP) कैंप में जांच के लिए भेजा गया है । इन सभी के टेस्ट रिजल्ट बुधवार को आएंगे ।
जानकारी के अनुसार, इटली के 21 नागरिकों में 8 पुरुष और 13 महिलाएं हैं । वहीं भारतीयों की बात करें तो एक टूरिस्ट गाइड, एक ड्राइवर और एक हेल्पर को कैंप में शिफ्ट किया गया है । इन सभी लोगों की शुरुआती जांच की जा चुकी है । इनके सैंपल को AIIMS जांच के लिए भेज दिए गए हैं ।
1. ​क्या एक लोग से दूसरे लोग में फैलता है कोरोना वायरस ?
हां, खांसने और छींकने से भी कोरोना वायरस फैलता है । इसलिए यदि आप घर से बाहर निकल रहे हैं तो अपने मुंह को ढकें और कोशिश करें कि खांसने और छींकने वाले लोगों के संपर्क में न आएं ।
ITBP शिविर में 'प्रिवेंटिव आइसोलेशन'
स्वास्थ्य मंत्रालय के सूत्रों ने बताया कि विदेशी पर्यटकों में 13 महिलाएं और आठ पुरुष शामिल हैं जो जयपुर के उस समूह का हिस्सा थे जिसमें एक इतालवी व्यक्ति और उसकी पत्नी में कोरोना वायरस संक्रमण पाया गया था । एक सूत्र ने कहा, 'उसकी हालत स्थिर है ।' उन्होंने बताया कि इस इतालवी समूह से टूर ऑपरेटर के रूप में जुड़े तीन भारतीयों को भी दक्षिण पश्चिमी दिल्ली के छावला क्षेत्र में स्थित आईटीबीपी पृथक केंद्र में भेज दिया गया है ।

केंद्र में चीन के वुहान से बचाकर लाए गए 112 लोग हैं जिनमें 76 भारतीय और 36 विदेशी हैं । गत सप्ताह आई रिपोर्ट में इन 112 लोगों के पहले लिए गए नमूने जांच में नकारात्मक पाए गए थे ।

भारत में कोरोना: दिल्ली, आगरा, नोएडा.. एक शख्स और यूं फैल गया खौफ
नई दिल्ली
चीन से फैले जानलेवा कोरोना वायरस ने पूरी दुनिया को अपनी चपेट में ले लिया है । अब तक इस जानलेवा वायरस से काफी हद तक बचे रहे भारत में भी पिछले दो दिन में 8 लोग पीड़ित पाए गए हैं । दिल्ली में इस वायरस पीड़ित शख्स का इलाज राम मनोहर लोहिया अस्पताल में चल रहा है । यूपी के हेल्थ मिनिस्टर जय प्रताप सिंह के अनुसार, दिल्ली के शख्स के संपर्क में आए आगरा के 6 लोगों में भी कोरोना की पुष्टि हुई है । उन्होंने बताया कि उन्हें दिल्ली के सफदरजंग अस्पताल भेज दिया गया है ।

दिल्ली के शख्स के संपर्क में आए स्कूल के बच्चे
कोरोना से पीड़ित शख्स ने एक शुक्रवार को एक पार्टी दी थी । इस पार्टी में एक स्कूल के बच्चे भी शामिल हुए थे । शख्स के कोरोना से पीड़ित होने की खबर के बाद उस स्कूल को बंद कर दिया गया है और कोरोना से बचने के लिए एक अन्य स्कूल को भी बंद किया गया है । पार्टी में शामिल सभी लोगों को अलग-थलग रहने को कहा गया है । इस बीच, पार्टी में शामिल सभी लोगों का टेस्ट किया गया है । अभी रिपोर्ट नहीं आई है ।

आगरा में भी कोरोना के 6 मामले
सरकार ने बताया कि आगरा में हाई फीवर से पीड़ित ऐसे 6 लोंगों की पहचान की गई है । यूपी सरकार के हेल्थ मिनिस्टर जय प्रताप सिंह ने बताया कि दिल्ली वाले शख्स के संपर्क में आने से के कारण आगरा के 6 लोगों में भी इस जानलेवा वायरस की पुष्टि हुई है । इसके अलावा इन 6 लोगों के संपर्क में आने वाले लोगों की भी पहचान करने की कोशिश की जा रही है ।
दिल्ली के मरीज की हालत स्थिर
सूत्रों ने बताया कि दिल्ली का रहने वाला शख्स, जिसमें कोरोना वायरस का संक्रमण पाया गया है, वह इटली से 25 फरवरी को भारत लौटा था । चूंकि उस शख्स को कोरोना का कोई लक्षण नहीं था और उस समय तक इटली कोरोना से प्रभावित होने वाले देश में शामिल नहीं था, इसलिए अलग नहीं रखा गया था । हाल में जब उसे बुखार हुआ और सांस लेने में तकलीफ हुई तो उसने संबंधित अधिकारियों को जानकारी दी । जानकारी के बाद शख्स को अलग-थलग रखा गया । कोरोना वायरस के मरीजों के लिए नोडल सेंटर राम मनोहर लोहिया अस्पताल के एक डॉक्टर ने कहा, 'शख्स की स्थिति स्थिर है । उसपर कड़ी नजर रखी जा रही है ।'
विमान के क्रू मेंबर्स पर भी निगरानी
सूत्रों ने बताया कि जिस विमान से दिल्ली का शख्स भारत आया था, उस विमान के सभी क्रू मेंबर्स को 14 दिनों तक अपने घर में अलग रहने को कहा गया है । कोरोना के लक्षण आने पर उन्हें तुरंत अधिकारियों को बताने को कहा गया है ।
