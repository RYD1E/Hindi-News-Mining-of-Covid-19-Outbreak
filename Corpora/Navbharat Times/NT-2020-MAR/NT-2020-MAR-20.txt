कोरोना के लिए WhatsApp पर सरकारी हेल्‍पडेस्‍क, पढ़ें दिन की 10 बड़ी अपडेट्स
दुनियाभर में कोविड-19 से मरने वालों की संख्या 10,300 से ज्‍यादा है । कंफर्म केसेज का आंकड़ा ढाई लाख को पार करने वाला है । चीन के अलावा इटली में कोरोना वायरस का सबसे ज्‍यादा असर देखने को मिल रहा है ।
नई दिल्‍ली
भारत में कोरोना वायरस के मामले बढ़ रहे हैं । शुक्रवार को भारत में COVID-19 के कुल 50 नए मामले सामने आए जो कि एक दिन का रिकॉर्ड है । अब भारत में कंफर्म पेशेंट्स की संख्‍या 223 हो गई है । संक्रमण मुक्त हो चुके 69 वर्षीय इटैलियन टूरिस्‍ट की दिल का दौरा पड़ने से जयपुर के एक अस्पताल में मौत हो गई । इस तरह, भारत में मौतों का आंकड़ा 5 तक पहुंच गया है । सरकार ने ऐहतियाती तौर पर कड़े कदम उठाए हैं । सभी इंटरनेशनल कॉमर्शियल फ्लाइट्स को एक हफ्ते के लिए बंद किया गया है । कई राज्‍यों ने भी पब्लिक ट्रांसपोर्ट और एक जगह इकट्ठा होने पर रोक लगा दी है । दुनियाभर में COVID-19 से मरने वालों की संख्‍या 10 हजार का आंकड़ा पार कर गई है । इसके अलावा करीब ढाई लाख लोग इस वायरस से इंफेक्‍टेड हैं । आइए जानते हैं, शुक्रवार को आईं COVID-19 से जुड़ी 10 बड़ी अपडेट्स

केंद्र ने WhatsApp पर लॉन्‍च की MyGov Corona Helpdesk
केंद्र सरकार ने COVID-19 को लेकर पैनिक न फैले, इसके लिए शुक्रवार को एक हेल्‍पलाइन लॉन्‍च की । यह हेल्‍पलाइन WhatsApp पर काम करेगी । एक चैटबॉट लोगों के सवालों का जवाब देगा । इसपर कोई भी यूजर सवाल पूछ सकता है । आपको सिर्फ अपने फोन में 9013151515 नंबर सेव करना होगा । इसी पर बॉट से चैट कर पाएंगे । चूंकि कोरोना वायरस को लेकर बहुत सी अफवाहें भी फैल रही हैं, ऐसे में WhatsApp पर यह बॉट आपकी मदद करेगा ।
पढ़ें: भारत में कोरोना की लेटेस्‍ट अपडेट्स
UPSC ने रद्द किए इंटरव्‍यू
नोवल कोरोना वायरस के खतरे को देखते हुए यूनियन पब्लिक सर्विस कमिशन (UPSC) ने सिविल सर्विसेज (मेन) एग्‍जामिनेशन, 2019 के पर्सनैलिटी टेस्‍ट (इंटरव्‍यू) रद्द कर दिए हैं । ये इंटरव्‍यू 23 मार्च 2020 से 3 अप्रैल 2020 के बीच होने थे । अभी तक नई तारीख घोषित नहीं की गई है ।

दिल्‍ली में मॉल, मेट्रो बंद
रविवार को दिल्ली मेट्रो बंद रहेगी । यह फैसला कोरोना वायरस संक्रमण से बचाव के लिए प्रधानमंत्री नरेंद्र मोदी की अपील के मद्देनजर लिया गया है । पीएम ने रविवार, 22 मार्च को सुबह 7 बजे से रात 9 बजे तक ‘जनता कर्फ्यू’ का पालन करने के लिए कहा है । इस दौरान लोग अपने घरों में ही रहें । वहीं, सीएम अरविंद केजरीवाल ने ट्वीट किया, ‘‘मौजूदा स्थिति को देखते हुए हम सभी मॉल (किराना, फामेर्सी और सब्जी की दुकानों को छोड़कर) को बंद कर रहे हैं ।’’ सरकार ने क्षेत्र में कोरोनावायरस मामलों की बढ़ती संख्या को देखते हुए दिल्ली में सभी गैर-जरूरी सेवाओं को भी बंद कर दिया है । आम आदमी पार्टी ने अपना हेडक्‍वार्टर भी बंद कर दिया है ।
पढ़ें: DMRC ने जारी की एडवायजरी


मुंबई, पुणे के वर्कप्लेसेज बंद
महाराष्‍ट्र के मुख्‍यमंत्री उद्धव ठाकरे ने शुक्रवार को कहा कि राज्‍य के प्रमुख शहरों के वर्कप्‍लेसेज 31 मार्च तक बंद रहेंगे । यह शटडाउन मुंबई, मुंबई मेट्रोपोलिटन रीजन, पुणे, पिंपरी चिंचवाड़ और नागपुर में लागू होगा । ठाकरे ने कहा कि सरकारी ऑफिसेज में 25 फीसदी कर्मचारी ही उपस्थित रहेंगे । यह आदेश आधी रात से लागू होगा । महाराष्‍ट्र में तीन नए पॉजिटिव केस सामने आए हैं । राज्‍य में कुल मामलों की संख्‍या अब 52 हो गई है ।
पढ़ें: महाराष्‍ट्र में क्‍या रहेगा चालू

गुजरात से सामने आए तीन नए मामले
गुजरात ने शुक्रवार को कोरोनावायरस के तीन नए मामलों की पुष्टि की है । इन तीन मामलों में गुरुवार को पुष्टि किए गए दो मामले भी शामिल हैं । राज्य में इस वायरस के अब तक पांच मामले सामने आ चुके हैं, जो अहमदाबाद, राजकोट, सूरत और वड़ोदरा के हैं ।राज्य में कुल 4,935 लोग या तो होम आइसोलेशन में रह रहे हैं या फिर उन्हें निगरानी में रखा गया है, क्योंकि ये लोग कोरोना प्रभावित देशों की यात्रा कर लौटे थे ।
पढ़ें डिटेल में ।

MEA ने विदेश में मौजूद भारतीयों से कहा- जहां हैं वहीं रहें
भारत ने दूसरे देशों से आने वालों की एंट्री रोक दी है । विदेश मंत्रालय ने दुनिया के अलग-अलग हिस्‍सों में फंसे भारतीयों से अपील की है कि वे जहां हैं, वहीं रहें । भारतीय मिशन उनकी मदद करने को हरसंभव कोशिश कर रहा है । MEA में एडिशनल सेक्रेट्री दम्‍मू रवि ने कहा कि एक इलाके के लोगों को दूसरे इलाके में नहीं जाना चाहिए ।

दुनियाभर में 10 हजार से ज्‍यादा मौतें
कोरोना वायरस ने अब तक 10,030 से ज्‍यादा लोगों की जान ली है । हर दिन यह आंकड़ा बढ़ता जा रहा है । ताजा आंकड़ों के मुताबिक, दुनिया में करीब ढाई लाख लोग COVID-19 से इंफेक्‍टेड पाए गए हैं । चीन, इटली, ईरान, स्‍पेन में सबसे ज्‍यादा मामले हैं । चीन में कोरोना ने 81,200 कंफर्म केसेज हैं, जबकि इंटली में 41,035 । इटली में अब तक कोरोना से 3,405 लोग मारे गए हैं । ईरान में 18,407 मामले सामने आए हैं जबकि स्‍पेन से 18,077 कंफर्म केसेज हैं । पूरी दुनिया में COVID-19 के कुल 4,400 पेशेंट्स को ठीक किया जा चुका है ।
पढ़ें: COVID-19 से मरने वालों की संख्या एक सप्ताह में दोगुनी
डॉक्‍टर सांसदों से मिले संसदीय कार्य मंत्री
संसदीय कार्य मंत्री प्रह्लाद जोशी ने 38 संसद सदस्यों से मुलाकात की जो डॉक्टर हैं । जोशी ने इन सांसदों से नोवेल कोरोना वायरस महामारी पर जागरुकता फैलाने की अपील की । स्वास्थ्य मंत्रालय के संयुक्त सचिव लव अग्रवाल ने कहा कि कोरोना वायरस अति संक्रामक है, विकसित देशों सहित 160 देश इससे प्रभावित हैं ।

सिंगर कनिका कपूर को COVID-19
बॉलीवुड सॉन्‍ग ‘बेबी डॉल’ से सुर्खियां बटोरने वाली सिंगर कनिका कपूर को नोवल कोरोना वायरस पॉजिटिव पाया गया है । वह भारत की शायद पहली ऐसी सेलेब्रिटी हैं, जो COVID-19 पॉजिटिव पाई गई हैं । उन्‍होंने इंस्टाग्राम पर लिखा, ‘‘पिछले चार दिनों से मुझमें फ्लू के लक्षण थे, मैंने अपनी जांच कराई और पाया कि मैं COVID-19 पॉजिटिव हूं । मैं और मेरा परिवार अभी बिल्कुल अलग रह रहे हैं और इससे ठीक होने के लिए डॉक्‍टर्स की सलाह का पालन कर रहे हैं ।’’ वह हाल ही में लंदन से लौटीं थीं ।


लखनऊ के सारे ऑफिसेज बंद
कोरोना वायरस के बढ़ते मामलों को देखते हुए उत्तर प्रदेश की राजधानी लखनऊ में भी आंशिक 'लॉकडाउन' लागू कर दिया गया है । जिलाधिकारी ने आदेश जारी करके कहा है कि 23 मार्च तक सभी दफ्तर और अन्य प्रतिष्ठान बंद रहेंगे । इस लॉकडाउन के बावजूद आम लोगों को खास समस्या नहीं होगी क्योंकि अस्पताल, मेडिकल स्टोर, रसोई गैस, दूध और राशन की दुकानें खुली रहेंगी ।
कोरोना वायरस अपडेट
नयी दिल्ली, 20 मार्च (भाषा) देश और दुनिया में कोरोना वायरस को लेकर शुक्रवार का घटनाक्रम इस प्रकार है :- दि30 कोरोना वायरस मामले भारत में कोरोना वायरस से संक्रमित लोगों की संख्या बढ़कर 195 नयी दिल्ली, देश के विभिन्न हिस्सों में कोरोना वायरस के 22 नए मामले सामने आने के बाद भारत में इससे संक्रमित लोगों की संख्या शुक्रवार को 195 हो गई । वि1 कोरोना वायरस चीन कोरोना वायरस: चीन में लगातार दूसरे दिन कोई घरेलू मामला नहीं, चिनफिंग का जंग तेज करने का आह्वान बीजिंग, कोरोना वायरस का केंद्र रहे चीन में लगातार दूसरे

नयी दिल्ली, 20 मार्च (भाषा) देश और दुनिया में कोरोना वायरस को लेकर शुक्रवार का घटनाक्रम इस प्रकार है :- दि30 कोरोना वायरस मामले भारत में कोरोना वायरस से संक्रमित लोगों की संख्या बढ़कर 195नयी दिल्ली, देश के विभिन्न हिस्सों में कोरोना वायरस के 22 नए मामले सामने आने के बाद भारत में इससे संक्रमित लोगों की संख्या शुक्रवार को 195 हो गई । वि1 कोरोना वायरस चीन कोरोना वायरस: चीन में लगातार दूसरे दिन कोई घरेलू मामला नहीं, चिनफिंग का जंग तेज करने का आह्वान बीजिंग, कोरोना वायरस का केंद्र रहे चीन में लगातार दूसरे दिन इस जानलेवा विषाणु का कोई घरेलू मामला सामना नहीं आया । हालांकि तीन और लोगों की मौत के साथ देश में मृतकों की संख्या 3,248 पर पहुंच गई । दि33 कोरोना वायरस चिदंबरम शहरों और नगरों में कुछ हफ़्तों के लिए सबकुछ बंद किया जाए: चिदंबरम नयी दिल्ली, कांग्रेस के वरिष्ठ नेता पी चिदंबरम ने कोरोना वायरस से निपटने के लिए प्रधानमंत्री नरेंद्र मोदी से कड़े सामाजिक एवं आर्थिक निर्णयों की अपील करते हुए शुक्रवार को कहा कि शहरों एवं नगरों में सबकुछ बंद किया जाए । वि3 कोरोना वायरस अमेरिका कोरोना वायरस : अमेरिका में नहीं रुक रहा मौतों का सिलसिला वाशिंगटन, अमेरिका में कोरोना वायरस के मामले लगातार बढ़ रहे हैं । इस जानलेवा बीमारी से मरने वाले लोगों की संख्या 200 का आंकड़ा पार गई और कुल संक्रमित लोगों का आंकड़ा 14,000 को पार कर गया । स्वास्थ्य देखभाल अधिकारियों और नेताओं ने तेजी से फैल रहे इस संक्रामक रोग को काबू में करने के प्रयास तेज कर दिए हैं । अर्थ6 कोरोना वायरस फिच इंडिया कोरोना वायरस महामारी के चलते फिच ने घटायी भारत की वृद्धि का अनुमान नई दिल्ली, फिच रेटिंग्स ने शुक्रवार को वित्त वर्ष 2020-21 के लिए भारत की वृद्धि दर के अनुमान को घटाकर 5.1 प्रतिशत कर दिया है । रेटिंग एजेंसी का कहना है कि कोरोना वायरस के प्रकोप से निवेश और निर्यात प्रभावित होगा । प्रादे13 कोरोना वायरस दरगाह दीवान पूरे देश को एक जुट होकर कोरना वायरस जैसी महामारी से लड़ना है: दरगाह दीवान जयपुर, अजमेर की दरगाह ख्वाजा मोईनुद्दीन हसन चिश्ती के आध्यात्मिक प्रमुख सैयद जैनुल आबेदीन अली खां ने लोगों से एकजुट होने और कुछ समय के लिये हर तरह के धरने प्रदर्शन को समाप्त कर इस महामारी को पराजित करने की अपील की है । प्रादे7 कोरोना वायरस कैदी कोरोना वायरस: नागपुर जेल में कैदियों ने मास्क बनाने किए शुरू नागपुर, वैश्विक महामारी कोविड-19 के बढ़ते कहर के बीच मास्क की बढ़ती की कमी को दूर करने के लिए महाराष्ट्र के नागपुर सेंट्रल जेल के कैदी सामने आए और जेल में ही मास्क बनाने शुरू कर दिए । खेल3 खेल कोरोना वायरस ओलंपिक बाक तोक्यो ओलंपिक स्थगित करना जल्दबाजी होगी : आईओसी प्रमुख वाशिंगटन, अंतरराष्ट्रीय ओलंपिक समिति के अध्यक्ष थामस बाक ने कहा कि तोक्यो ओलंपिक खेल स्थगित करना ‘जल्दबाजी’ होगी लेकिन स्वीकार किया कि कोरोना वायरस महामारी के चलते अलग अलग परिदृश्यों पर विचार किया जा रहा है  । खेल2 खेल कोरोना वायरस न्यूजीलैंड आस्ट्रेलिया दौरे से लौटकर खुद को अलग किया न्यूजीलैंड क्रिकेटरों ने वेलिंगटन, न्यूजीलैंड के क्रिकेटरों और सहयोगी स्टाफ ने कोविड 19 के चलते आस्ट्रेलिया दौरे से लौटने के बाद खुद को दिन के लिये अलग थलग कर लिया है  ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)
















