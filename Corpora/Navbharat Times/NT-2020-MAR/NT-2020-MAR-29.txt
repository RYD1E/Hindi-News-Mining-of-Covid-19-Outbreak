कोरोना वायरस लॉकडाउन: रिलायंस जियो यूजर्स के लिए आई अच्छी खबर
देश की सबसे बड़ी टेलिकॉम कंपनी जियो लॉकडाउन के बीच लगातार अपने यूजर्स के लिए नए फायदों की घोषणा कर रही है । अब जियो ने अपने फाइबर-टू-होम ग्राहकों के लिए डबल डेटा का ऐलान किया है ।
नई दिल्ली
रिलायंस जियो ने एक बार फिर अपने ग्राहकों के लिए शानदार ऑफर का ऐलान किया है । टेलिकॉम ऑपरेटर रिलायंस जियो के फाइबर-टू-होम ब्रॉडबैंड सर्विस वाले ग्राहकों को अब डबल डेटा मिलेगा । कंपनी ने इसकी जानकारी अपने ट्विटर हैंडल से की । कंपनी ने ट्वीट किया, 'आपको कनेक्ट रखने के रास्ते में कोई भी बाधा नहीं आनी चाहिए । #JioTogether.'
WhatsApp Status क्यों है खास? जानें क्या है नया बदलाव

रिलायंस जियो ने अपने ट्वीट में एक तस्वीर भी साझा की है । इस तस्वीर में लिखा है कि डबल डेटा ऑफर सभी मौजूदा रिचार्ज पर मिलेगा । रिलायंस जियो फाइबर ग्राहक MyJio ऐप के ‘My Vouchers’ सेक्शन में जाकर वाउचर्स रिडीम कर इस ऑफर का फायदा ले सकते हैं ।

बता दें कि मुकेश अंबानी के नेतृत्व वाली जियो ने यह घोषणा देश में चल रहे लॉकडाउन के चौथे दिन की । पीएम मोदी ने देश में कोरोना के संक्रमण को रोकने के लिए देश में 21 दिन के लॉकडाउन का ऐलान किया है । इसके चलते देश में अधिकतर कंपनियों के कर्मचारी वर्क फ्रॉम होम कर रहे हैं । लोग भी घरों में हैं और इस वजह से इंटरनेट के इस्तेमाल में काफी बढ़ोतरी हुई है ।

Jio का नया सरप्राइज पैक, बिना खर्चा हर रोज 2 जीबी डेटा फ्री

बता दें कि रिलायंस जियो द्वारा किया गया यह पहला बेनिफिट नहीं है । इससे पहले भी कंपनी ने जियो डेटा पैक और वर्क फ्रॉम होम डेटा पैक के जरिए अपने ग्राहकों को फायदे दिए हैं । इसके अलावा देश की सबसे बड़ी टेलिकॉम कंपनी ने अपने प्रीपेड ग्राहकों के लिए एड-ऑन प्लान भी रिवाइज किए थे । इस रिविजन के तहत रिलायंस जियो अब ना केवल हर प्लान में डबल 4जी डेटा दे रही है बल्कि नॉन-जियो टॉकटाइम भी ऑफर किया जा रहा है ।
कोरोना वायरस: गाजियाबाद में 2, नोएडा में 5 नए केस, यूपी में अब तक 71 मामलों की पुष्टि
यूपी में कोरोना वायरस संक्रमण के कुल 71 मामलों की पुष्टि की जा चुकी है । रविवार को नोएडा में 5 और गाजियाबाद में 2 नए मामलों की पुष्टि हुई । गाजियाबाद के मोहन नगर की एक सोसायटी में एक दंपती में कोरोना संक्रमण की पुष्टि हुई है । दंपती के संपर्क में आने वाले 76 लोगों की पहचान की गई है ।
गाजियाबाद/नोएडा
यूपी में कोरोना वायरस के मामलों में तेजी आई है । रविवार को नोएडा में 5 नए कोरोना पॉजिटिव मामलों की पुष्टि हुई, जबकि गाजियाबाद में एक दंपती में संक्रमण की पुष्टि हुई । अब नोएडा में कोरोना वायरस के संक्रमण के कुल मामलों की संख्या बढ़कर 31 हो गई है, जबकि गाजियाबाद में यह तादाद बढ़कर 7 हो गई है ।
सूबे में अब तक 71 मामलों की पुष्टि हो चुकी है । अच्छी बात यह है कि इनमें से 14 मरीज ठीक भी हो चुके हैं । ठीक होने वालों में आगरा के 7, गाजियाबाद के 2 और नोएडा के 4 मरीज हैं ।

कोरोना: बढ़ रहे मरीज, देखें पूरे राज्यों की लिस्ट

गाजियाबाद के मोहन नगर में 2 नए केस
गाजियाबाद के मोहन नगर में एक सोसायटी में कोरोना वायरस संक्रमण के 2 नए मामलों की पुष्टि हुई है । दोनों पति-पत्नी हैं । दोनों में कोरोना जैसे लक्षण मिलने के बाद उनकी जांच की गई थी, जिसमें संक्रमण की पुष्टि हुई । दंपती को गाजियाबाद जिला अस्पताल के आइसोलेशन वार्ड में भर्ती कराया गया है ।

दंपती के संपर्क में आए थे 76 लोग
सोसायटी में दंपती के संपर्क में आने वाले 76 लोगों की पहचान की गई है । इनमें से 21 में कोरोना जैसे लक्षण मिलने के बाद उन्हें एमएमजी अस्पताल के आइसोलेशन वार्ड में भर्ती करने की तैयारी की जा रही है । बाकी 55 लोगों में फिलहाल कोरोना जैसे लक्षण तो नहीं हैं लेकिन उन्हें भी एहतियातन संतोष हॉस्पिटल में क्वारंटीन में रखा जाएगा ।


नोएडा में 5 नए मामले, जिले में कुल 31 केस
5 नए मामलों के साथ गौतमबुद्ध नगर में संक्रमितों की संख्या 31 हो गई । इनमें से 4 मरीज ठीक होकर घर जा चुके हैं । मुख्य चिकित्सा अधिकारी अनुराग भार्गव ने बताया कि सेक्टर-135 स्थित एक कंपनी में लंदन से आए ऑडिटर को कोरोना वायरस था । उन्होंने इस बात की जानकारी कंपनी के अन्य लोगों को नहीं दी और वह सेक्टर-135 स्थित एक फाइव स्टार होटल में ठहरे थे ।

नोएडा की कंपनी और ऑडिटर के खिलाफ मुकदमा
उस ऑडिटर के संपर्क में आए 19 लोग अब तक संक्रमित पाए गए हैं । उन्होंने बताया कि उस ऑडिटर के संपर्क में आए 4 लोगों का रविवार को कोरोना वायरस टेस्ट पॉजिटिव आया है । भार्गव ने बताया कि जनपद में अब संक्रमितों की संख्या 31 हो गई है । मुख्य चिकित्सा अधिकारी ने बताया कि लंदन से आए ऑडिटर और कंपनी के खिलाफ मुकदमा दर्ज किया गया है ।
यूपी में सबसे ज्यादा मामले नोएडा में
उत्तर प्रदेश में कोरोना वायरस से सबसे ज्यादा प्रभावित नोएडा ही हुआ है । जहां पूरे प्रदेश में रविवार के आंकड़ों को मिलाकर 71 मरीज मिल चुके हैं, वहीं अकेले नोएडा में ही कोरोना वायरस से संक्रमित मरीजों की संख्या 31 हो गई है ।







