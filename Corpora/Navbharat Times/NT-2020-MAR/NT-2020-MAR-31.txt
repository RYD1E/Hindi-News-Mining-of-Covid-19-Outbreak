महाराष्ट्र में अब कोरोना के 300 से अधिक केस, एक दिन में मिले 72 पॉजिटिव मरीज
महाराष्ट्र में कोरोना वायरस से संक्रमण के 72 नए केस सामने आए हैं । राज्य सरकार के स्वास्थ्य विभाग ने बताया है कि प्रदेश में फिलहाल 302 पॉजिटिव मरीज मिल चुके हैं ।
मुंबई
महाराष्ट्र में कोरोना के पॉजिटिव मरीजों का आंकड़ा तीन सौ से अधिक हो गया है । सोमवार को महाराष्ट्र में एक साथ कोरोना के 72 पॉजिटिव केस मिले हैं । इन सभी मरीजों को तत्काल आइसोलेशन वॉर्ड में रखकर इनका इलाज शुरू कराया गया है । राज्य सरकार के स्वास्थ्य विभाग के मुताबिक, सोमवार को सामने आए मामलों में 59 केस मुंबई शहर से मिले हैं ।

राज्य सरकार के आंकड़ों के अनुसार, सोमवार को मुंबई में कोरोना के 59 पॉजिटिव मरीज मिले हैं जिन्हें आइसोलेशन में रखा गया है । इसके अलावा अहमदनगर में 3 केस पॉजिटिव मिले हैं । साथ-साथ पुणे, ठाणे, कल्याण, नवी मुंबई और वाशी में दो-दो मरीज पॉजिटिव मिले हैं और सभी का इलाज किया जा रहा है ।
मुंबई में कोरोना के लिए दो विशेष अस्पताल
जानकारों का कहना है कि मुंबई में मरीजों की संख्या बढ़ने की एक वजह यह भी है कि यहां के 11 लैब्स में कोरोना के मरीजों की लगातार चेकिंग हो रही है । इसके अलावा मुंबई के आसपास के जिलों से भी कोरोना के तमाम संदिग्ध मरीज दो डेडिकेटेड अस्पतालों में भेजे जा रहे हैं । मुंबई में कोरोना के लिए दो डेडिकेटेड अस्पताल बने हैं जिनमें कस्तूरबा गांधी अस्पताल और सेवेन हिल्स अस्पताल शामिल है । इन अस्पतालों में भर्ती 39 मरीजों को अब तक इलाज के बाद घर भेजा जा चुका है ।

भर्ती कराए गए पांच मरीजों की हालत गंभीर
महाराष्ट्र में कोरोना से संक्रमण के बाद इलाज करा रहे 230 मरीजों में से 5 की हालत गंभीर है और इन सभी को लाइफ सपोर्ट सिस्टम पर रखा गया है । इसके अलावा 225 मरीजों में से कई मरीजों की हालत तेजी से सुधर भी रही है ।

निजामुद्दीन के तबलीगी जमात ने तेलंगाना, यूपी समेत इन 4 राज्यों में बढ़ाया खतरा

देश में महाराष्ट्र सर्वाधिक प्रभावित राज्य
महाराष्ट्र देश में कोरोना से सर्वाधिक प्रभावित हुआ है और प्रदेश में अब तक कोरोना के कुल 302 मरीज मिल चुके हैं । महाराष्ट्र में कोरोना का सबसे अधिक असर दिख रहा है । प्रदेश में कोरोना से प्रभावित मरीजों की एक बड़ी संख्या का अब भी इलाज किया जा रहा है ।

मुंबई में क्लस्टर्स उभरने का शक
अधिकारियों की मानें तो मुंबई में कई क्लस्टर्स उभर चुके हैं । एक रिटायर्ड यूरोलॉजिस्ट की मौत हो गई और उनका संक्रमित बेटा कई लोगों के संपर्क में आया । वहां, एक मरीज के कोविड-19 पीड़ित होने के बाद कुछ डॉक्टरों और अन्य हॉस्पिटल स्टाफ को क्वारेंटाइन में रखा गया है । यहां की कई मलिन बस्तियों में भी कई क्लस्टर्स उभरे हैं जहां सोशल डिस्टैंसिंग संभव नहीं हो पा रहा है ।


कोरोना से निपटने को बना बड़ा प्लान
राष्ट्रीय राजधानी दिल्ली से लेकर केरल से कासरगोड़ तक, देश में कोरोना संक्रमण के कई हॉटस्पॉट बन रहे हैं जहां मरीजों की संख्या में शेष भारत से ज्यादा तेजी से बढ़ रही है । यही वजह है कि केंद्र सरकार अब कोरोना के देश में 10 हॉटस्पॉट्स पर विशेष ध्यान देने जा रही है ।
क्या भारत में कम्युनिटी ट्रांसमिशन स्टेज में है कोरोना वायरस?
भारत में कोरोना वायरस से संक्रमित लोगों की संख्या लगातार बढ़ रही है । ऐसे में केंद्र सरकार की ओर से पूरे देश को 21 दिनों के लिए लॉकडाउन किया गया है । इस बीच बढ़ते मामलों को देखते हुए ढेरों सवाल खड़े होते हैं ।

मुंबई
महाराष्ट्र स्थित वर्ली कोलीवाड़ा में कोरोना वायरस से संक्रमण के तीन नए मामले सामने आए हैं । इसके साथ ही मछुआरों के गांव में इस वायरस से संक्रमित लोगों की कुल संख्या 7 पहुंच गई है । वहीं, पड़ोस में स्थित प्रभादेवी की एक चॉल में 12 नए मामले सामने आए । यहां पिछले हफ्ते एक 65 वर्षीय महिला कोरोना से संक्रमित पाई गई थी, जिसके बाद उनकी मौत हो गई । मुलुंड में रविवार को एक 80 वर्षीय शख्स की फोर्टिंस अस्पताल में मौत हो गई । वह भी कोरोना पॉजिटिव थे ।
ऊपर जिन मामलों का जिक्र किया गया है (कोलीवाड़ा में जिन चार लोगों की कोरोना टेस्ट की रिपोर्ट पॉजिटिव आई, प्रभादेवी चॉल में जिस 65 वर्षीय महिला की मौत हुई, मुलुंड में 80 वर्षीय बुजुर्ग) इन सभी में एक बात तो सामान्य है कि इनमें से न तो किसी की ट्रैवल हिस्ट्री है और न ही वह किसी संक्रमित व्यक्ति से सीधे संपर्क में थे । हालांकि, सरकार इन मामलों को लोकल ट्रांसमिशन केस के रूप में वर्गीकृत कर सकती है । उधर, विशेषज्ञों का कहना है कि इन मामलों से संकेत मिलता है कि शहर में कोविड-19 (Covid-19) महामारी से पहले वाली अवस्था यानी कम्युनिटी ट्रांसमिशन स्टेज में प्रवेश कर सकता है ।
'...तो सबसे पहले देंगे जानकारी'
स्वास्थ्य मंत्रालय के सह-सचिव लव अग्रवाल का कहना है, 'फिलहाल यह (वायरस) देश में लोकल ट्रांसमिशन अवस्था में है । अगर कम्युनिटी ट्रांसमिशन का कोई भी संकेत मिलेगा, तो सबसे पहले आपको बताएंगे । क्योंकि आपके जरिए (मीडिया) हम लोगों जागरूक और इसके प्रति सावधान कर सकेंगे ।'
'घबराने की कोई जरूरत नहीं'
इसमें कोई दोराय नहीं है कि कोरोना वायरस संक्रमित लोगों की संख्या दिनोंदिन लगातार बढ़ रही है । सोमवार को मुंबई मेट्रोपॉलिटन रीजन में 47 नए मामले सामने आए थे । इस तरह से वायरस संक्रमित लोगों का आंकड़ा 170 पहुंच गया । इंडियन काउंसिल ऑफ मेडिकल रिसर्च के डॉ. रमन गंगाखेडकर ने कहा कि 38,442 कोरोना वायरस परीक्षण अब तक किए गए हैं और यह अभी भी अपनी परीक्षण क्षमता के 30 प्रतिशत से कम हैं । उन्होंने कहा कि 47 निजी प्रयोगशालाओं ने तीन दिनों में 1,334 लोगों का परीक्षण किया है । इतना ही नहीं, उन्होंने यह भी कहा कि भारत में सोशल ट्रांसमिशन की शुरुआत के बहुत कम सबूत मिले थे । उन्होंने कहा कि इस अवस्था में घबराने की कोई बात नहीं है ।






