कोरोना वायरस : सरकार ने 25 मार्च से घरेलू उड़ानें बंद कीं
नयी दिल्ली, 23 मार्च (भाषा) केन्द्रीय नागर विमानन मंत्रालय ने सोमवार को एक बयान में कहा कि 25 मार्च से देश में किसी भी घरेलू यात्री विमान को परिचालन की अनुमति नहीं होगी । तेजी से फैल रहे कोरोना वायरस संक्रमण को नियंत्रित करने के लिहाज से यह कदम उठाया गया है । भारत पहले ही रविवार से सभी अंतरराष्ट्रीय उड़ानों पर रोक लगा चुका है । मंत्रालय के एक प्रवक्ता ने बताया, ‘‘24 मार्च, 2020 की मध्यरात्रि, भारतीय मानक समयानुसार रात 23:59 पर सभी घरेलू व्यावसायिक विमानन कंपनियों के संचालन बंद हो जाएंगे ।’’ प्रवक्ता ने कहा, ‘‘विमानन कंपनियों को अपना संचालन इस प्रकार
नयी दिल्ली, 23 मार्च (भाषा) केन्द्रीय नागर विमानन मंत्रालय ने सोमवार को एक बयान में कहा कि 25 मार्च से देश में किसी भी घरेलू यात्री विमान को परिचालन की अनुमति नहीं होगी । तेजी से फैल रहे कोरोना वायरस संक्रमण को नियंत्रित करने के लिहाज से यह कदम उठाया गया है । भारत पहले ही रविवार से सभी अंतरराष्ट्रीय उड़ानों पर रोक लगा चुका है । मंत्रालय के एक प्रवक्ता ने बताया, ‘‘24 मार्च, 2020 की मध्यरात्रि, भारतीय मानक समयानुसार रात 23:59 पर सभी घरेलू व्यावसायिक विमानन कंपनियों के संचालन बंद हो जाएंगे ।’’ प्रवक्ता ने कहा, ‘‘विमानन कंपनियों को अपना संचालन इस प्रकार तय करना होगा कि वे 24 मार्च, 2020 रात 23:59 तक अपने गंतव्य पर उतर जाएं ।’’ हालांकि, प्रवक्ता ने स्पष्ट किया कि यह पाबंदी मालवाहक जहाजों पर लागू नहीं होगी । इससे पहले दिन में स्वास्थ्य मंत्रालय ने सभी भारतीय विमानन कंपनियों को कहा था कि वे ऐसे लोगों को विमान में सवार ना होने दें जिनके हाथों पर ‘‘होम क्वारेंटाइन’’ (घर में पृथक रहने) की मुहर लगी हो ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)

कोरोना का खौफ: कुछ इस तरह से खुद को बचा रहे हैं मेडिकल शॉप के कर्मचारी
महामारी बन चके कोरोना वायरस का खौफ लोगों में किस कदर है ये इस तस्वीर को देखकर समझा जा सकता है । कैसे मेडिकल शॉप में काम करने वाले कर्मचारी सोशल डिस्टेंस यानी सामाजिक दूरी को अपना रहे हैं । ये तस्वीर दिल्ली से सटे उत्तर प्रदेश के ग्रेटर नोएडा में स्थित एक मेडिकल शॉप की है ।
ग्रेटर नोएडा
कोरोना वायरस का कहर दुनियाभर के देशों में देखने को मिल रहा है । इससे अब तक करीब 15 हजार से ज्यादा लोगों की मौत हो चुकी है । भारत में भी इसका संक्रमण लगातार बढ़ रहा है । ऐसे में लोगों को लगातार सोशल डिस्टेंस यानी सामाजिक दूरी की सलाह दी जा रही है । इसके साथ ही दिल्ली समेत कई शहरों में लॉकडाउन किया गया है । जिसका खासा असर नजर आ रहा है । लॉकडाउन में मेडिकल शॉप समेत कई जरूरी सेवाओं में शामिल लोगों को छूट दी गई है । हालांकि, मेडिकल शॉप में काम करने वाले लोग भी इस वायरस के संक्रमण से डरे हुए हैं, यही वजह है कि वो अपने-अपने तरीके से इससे निपटने की कोशिश कर रहे हैं ।

कोरोना से बचाव के लिए अपना रहे खास तरीका
महामारी बन चके कोरोना वायरस का खौफ लोगों में किस कदर है ये इस तस्वीर को देखकर समझा जा सकता है । कैसे मेडिकल शॉप में काम करने वाले कर्मचारी सोशल डिस्टेंस यानी सामाजिक दूरी को अपना रहे हैं । ये तस्वीर दिल्ली से सटे उत्तर प्रदेश के ग्रेटर नोएडा में स्थित एक मेडिकल शॉप की है । यहां ग्राहकों से उचित दूरी बनाने के लिए दुकानदार ने खास तौर से निश्चित दूरी को कवर कर दिया है । इसकी वजह यही है कि कोई भी ग्राहक आएं तो वो दुकान में काम करने वालों के करीब नहीं पहुंच जाएं ।
मास्क के साथ ग्राहकों से दूरी के लिए कवर किया शॉप का हिस्सा
यही नहीं मेडिकल शॉप में काम कर रहे सभी कर्मचारियों ने सुरक्षा के लिहाज से मुंह में मास्क भी लगा रखा है । साथ ही दुकान पर आने वाले लोगों को भी कोरोना वायरस से बचाव को लेकर जरूरी निर्देश दे रहे हैं । कोरोना से बचाव में सामाजिक दूरी बनाना कितना मददगार है ये देश के प्रमुख स्वास्थ्य अनुसंधान संस्थान आईसीएमआर ने भी बताया है । भारतीय चिकित्सा अनुसंधान परिषद के अनुसार सामाजिक दूरी (सोशल डिस्टेंसिंग) बनाने के सुझाव का कड़ाई से पालन करने से कोरोना महामारी के कुल संभावित मामलों की संख्या 62 फीसदी तक कम हो जाएगी ।

















