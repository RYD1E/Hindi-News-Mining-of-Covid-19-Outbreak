कोरोना: आगरा के लिए राहत, चार दिन में लिए गए 105 नमूनों की रिपोर्ट निगेटिव
अनिल शर्मा, आगरा
शनिवार को आगरा के लिए राहत की खबर मिली । कोरोना वायरस की आशंका पर शक्रवार को लिए गए 39 नमूनों में से 36 की रिपोर्ट निगेटिव आई है । पिछले चार दिनों में जिला अस्पताल में लिए गए 105 नमूनों की रिपोर्ट निगेटिव आई है । वैसे शहर में अब तक 97 हजार लोगों की स्क्रीनिंग की जा चुकी है । आगरा में मास्क और सैनिटाइजर की मेडिकल स्टोर्स द्वारा की जा रही कालाबाजारी पर भी प्रशासन बेहद सख्त है । शनिवार को एक मेडिकल स्टोर पर छापा मारकर एक हजार से अधिक मास्क जब्त कर इसे सील कर दिया गया है ।
बता दें कि शुक्रवार को जिला अस्पताल में 56 लोग नमूना देने के लिए पहुंचे थे । इसमें स्क्रीनिंग में 39 लोगों के नमूने लिए गए थे । इनमें चिकित्सक, नर्सिंग स्टाफ और खंदारी के संक्रमित मरीजों को दिल्ली लेकर जाने वाले एंबुलेंस स्टाफ के भी नमूने लिए गए थे ।

सैंपल कलेक्शन के नोडल प्रभारी डॉ. एसके वर्मा ने बताया कि 39 नमूनों की जांच हुई, इनमें 36 की रिपोर्ट नेगेटिव आई है । तीन की तकनीकी वजह से दोबारा जांच कराई जा रही है । रविवार को इनकी रिपोर्ट प्राप्त हो जाएगी । 14 और नमूने लेकर जांच को भेज दिए हैं । इससे पूर्व गुरुवार को 16 नमूनों की जांच भी जिला अस्पताल को मिल गई । इन सभी की रिपोर्ट भी निगेटिव है ।

आगरा में कोरोना वायरस की आशंका पर पूरे शहर में घर-घर जाकर लोगों की सेहत की जानकारी कर रिपोर्ट बनाई जा रही है ।नगर निगम के स्वास्थ्य विभाग की 423 टीमों ने दर्जनों कोलोनियों और मोहल्लों में घर-घर जाकर पिछले तीन दिन में 97 हजार लोगों की हेल्थ स्क्रीनिंग की है ।

मास्क की कालाबाजारी पर डीएम ने दिखाई सख्ती
कोरोना वायरस के खौफ के चलते आगरा में मास्क और सेनिटाइजर की बेतहाशा डिमांड और इसे भुनाने के लिए मेडिकल स्टोर्स द्वारा की जा रही कालाबाजारी पर डीएम प्रभु नारायण ने बेहद सख्त रवैया अपनाया है । ड्रग विभाग की टीम ने शनिवार राजामंडी स्थित जैन सर्जिकल के यहां छापा मारकर इसके गोदाम से एक हजार मास्क जब्त किए हैं । कल यहां मास्क का स्टाक नहीं मिला था । इस पर ड्रग विभाग के अफसरों ने मास्क की कालाबाजारी में जैन सर्जिकल को सील कर दिया गया । इससे पूर्व भी मास्क की कालाबाजारी में तीन मेडिकल स्टोर सील किए जा चुके हैं ।





कोरोना वायरस अपडेट
नयी दिल्ली, सात मार्च (भाषा) देश और दुनिया में कोरोना वायरस को लेकर शनिवार का घटनाक्रम इस प्रकार है--- दि46 स्वास्थ्य कोरोना वायरस कोरोना वायरस के संक्रमण की तीन और मामलों मे पुष्टि हुई नयी दिल्ली, स्वास्थ्य मंत्रालय ने शनिवार को देश में तीन और मामलों में कोरोना वायरस के संक्रमण की पुष्टि करते हुए बताया है कि इसके मरीजों की संख्या बढ़कर अब 34 हो गयी है । दि45 मोदी कोरोना समीक्षा कोरोना वायरस : प्रधानमंत्री ने की स्थिति की समीक्षा, सभी आवश्यक उपाय करने के दिये निर्देश नयी दिल्ली, प्रधानमंत्री नरेन्द्र मोदी ने शनिवार को देश में कोरोना





नयी दिल्ली, सात मार्च (भाषा) देश और दुनिया में कोरोना वायरस को लेकर शनिवार का घटनाक्रम इस प्रकार है--- दि46 स्वास्थ्य कोरोना वायरस कोरोना वायरस के संक्रमण की तीन और मामलों मे पुष्टि हुई नयी दिल्ली, स्वास्थ्य मंत्रालय ने शनिवार को देश में तीन और मामलों में कोरोना वायरस के संक्रमण की पुष्टि करते हुए बताया है कि इसके मरीजों की संख्या बढ़कर अब 34 हो गयी है । दि45 मोदी कोरोना समीक्षा कोरोना वायरस : प्रधानमंत्री ने की स्थिति की समीक्षा, सभी आवश्यक उपाय करने के दिये निर्देश नयी दिल्ली, प्रधानमंत्री नरेन्द्र मोदी ने शनिवार को देश में कोरोना वायरस से उत्पन्न स्थिति की स्वास्थ्य एवं परिवार कल्याण मंत्रालय सहित अन्य संबद्ध मंत्रालयों के साथ उच्च स्तरीय बैठक कर समीक्षा की और अधिकारियों को वायरस के और अधिक फैलने की स्थिति में संदिग्धों एवं मरीजों को अलग रखने के उपयुक्त स्थानों की पहचान कर इनकी उचित देखभाल के लिये सभी जरूरी उपाय करने के निर्देश दिए हैं । वि12 कोरोना लीड चीन मृतक कोरोना वायरस: चीन में मृतकों की संख्या 3,000 के पार, दुनियाभर में एक लाख लोग संक्रमित बीजिंग, चीन में कोरोना वायरस से शनिवार को 28 और लोगों की मौत हो गई जिससे इस विषाणु से मरने वाले लोगों की संख्या बढ़कर 3,070 पहुंच गई है । चीन के स्वास्थ्य अधिकारियों ने शनिवार को यह जानकारी दी । अर्थ18 कोरोना वायरस रिंग टोन दूरसंचार विभाग का कंपनियों को रिंगटोन की जगह कोरोना वायरस पर जागरुकता संदेश लगाने का निर्देश नयी दिल्ली, हो सकता है कि अगली बार आप किसी को कॉल करें और आपको रिंगटोन की जगह कोरोना वायरस को लेकर एक जागरुकता संदेश सुनाई दे । दूरसंचार विभाग (डीओटी) ने शुक्रवार को दूरसंचार सेवाप्रदाता कंपनियों को भेजे एक ईमेल में कहा है कि अगले आदेश तक इस ऑडियो संदेश का इस्तेमाल ‘रिंग बैक टोन’ के रूप में किया जाए । अर्थ16 कोरोना वायरस इंडिगो कोरोना वायरस के चलते इंडिगो ने यात्रा की तिथि में बदलाव करने पर शुल्क माफ किया मुंबई, विमानन कंपनी इंडिगो ने शनिवार को कहा कि वह 12 मार्च से 31 मार्च के दौरान यात्रा के लिए बुक की गई घरेलू और अंतरराष्ट्रीय उड़ानों की यात्रा की तारीख बदलने पर कोई शुल्क नहीं लेगा । ऐसा कोरोना वायरस को लेकर फैले डर के चलते किया गया है । प्रादे71 उप्र-कोरोना-उपस्थिति बायोमीट्रिक प्रणाली से हाजिरी लगाने से छूट लखनऊ, उत्तर प्रदेश सरकार के कर्मचारियों को कोरोना वायरस के संक्रमण के चलते 31 मार्च तक बायोमीट्रिक प्रणाली से हाजिरी लगाने से छूट दे दी गयी है  । वरिष्ठ अधिकारी ने इसकी जानकारी दी  । प्रादे59 राजस्थान लीड कोरोना वायरस कोरोना वायरस: राजस्थान में इतालवी जोड़े को छोड़कर सभी संदिग्धों के नमूनों की जांच रिपोर्ट नकारात्मक जयपुर, राजस्थान में इतालवी जोड़े को छोड़कर सभी संदिग्ध मरीजों की कोरोना वायरस संबंधी जांच रिपोर्ट नकारात्मक आई है । एक अधिकारी ने यह जानकारी दी । खेल21 खेल कोरोना वायरस फुटबाल क्वालीफायर्स कोरोना वायरस प्रभाव : भारत का कतर के खिलाफ फीफा विश्व कप क्वालीफायर मैच टला नयी दिल्ली, कोरोना वायरस का खेल प्रतियोगिताओं पर भी कहर जारी है और अब इस घातक बीमारी के कारण भारत का कतर के खिलाफ 26 मार्च को होने वाले 2022 फीफा विश्व कप क्वालीफायर मैच भी स्थगित कर दिया गया है । दि31 कोरोना वायरस प्रयोगशाला देश की 52 प्रयोगशालाएं कोरोना वायरस के परीक्षण के लायक बनायी गयीं नयी दिल्ली, भारत में कोरोना वायरस के अब तक 31 सत्यापित मामले सामने आने के आलोक में केंद्रीय स्वास्थ्य मंत्रालय ने इस बीमारी का पता लगाने के लिए 52 प्रयोगशालाओं को संबंधित नमूनों के परीक्षण के लायक बनाया है जबकि 57 प्रयोगशालाएं नमूनों के संग्रहण में मदद करेंगी । वि4 कोरोना वायरस ट्रंप कोरोना वायरस से अमेरिकी जनता के लिए कुल मिलाकर जोखिम कम है: ट्रंप वाशिंगटन, अमेरिका के राष्ट्रपति डोनाल्ड ट्रंप ने कहा कि घातक कोरोना वायरस से अमेरिकी जनता के लिए कुल मिलाकर जोखिम कम है । दि35 कोरोना ईरान विमान कोरोना वायरस: ईरान से भारतीयों की लार के नमूने के लेकर दिल्ली पहुंचा विमान नयी दिल्ली, ईरान में कोरोना वायरस के संदिग्ध भारतीय मरीजों के लार के नमूने लेकर 'महान एयर' का विमान शनिवार को तेहरान से नयी दिल्ली पहुंचा । हवाई अड्डे के एक अधिकारी ने यह जानकारी दी ।







