कोरोना वायरस पर मजाक पड़ा भारी, मुसीबत में भारतीय मूल के दो अफ्रीकी नागरिक
जोहानिसबर्ग
चीन में महामारी बन चुके कोरोना वायरस का कहर पूरी दुनिया में देखने को मिल रहा है । सौ से अधिक देशों में फैले इस वायरस से मृतकों की संख्या चार हजार के पार पहुंच गई है, वहीं 110,000 से अधिक लोग इससे संक्रमित हैं । कोरोना को लेकर मचे हाहाकार के बीच दो नागरिकों का इस गंभीर वायरस को लेकर मजाक करना उनके लिए परेशानी सबब बन गया । दोनों नागरिक मुसीबत में फंस गए हैं ।
मुसीबत में फंसे दो नागरिक
कोरोना वायरस पर मजाक के चलते भारतीय मूल के दो दक्षिण अफ्रीकी नागरिक मुसीबत में फंस गए हैं । पहला मामला भारत से डरबन लौटी 55 वर्षीय एक महिला का है, जिसने दावा किया कि उसे कोरोना वायरस का संक्रमण है । उसे आनन-फानन में अस्पताल में भर्ती कराया गया । जब यह पाया गया कि महिला को कोई संक्रमण नहीं है, तो उसने कहा कि वह मजाक कर रही थी । बाद में पुलिस जांच में पता चला कि धोखाधड़ी के एक मामले में गिरफ्तारी से बचने के लिए महिला ने ऐसा कहा था । महिला को गिरफ्तार कर लिया गया है ।
कोरोना पर मजाक के चलते जेल पहुंची महिला
एक और मामले में अधिकारियों को एक महंगी स्पोर्ट्स कार के मालिक की तलाश है, जिसके बारे में माना जा रहा है कि वह भारतीय मूल का है । दरअसल चार अलग-अलग लोगों ने कहा कि वह जिस कार को चला रहा था, उसकी नंबर प्लेट पर ‘कोविड19-जेडएन’ लिखा था । इस नंबर प्लेट को लेकर सोशल मीडिया पर काफी चर्चा हो रही है । पुलिस कार और उसके मालिक का पता लगाने में जुटी है ।

कार की नंबर प्लेट पर लिखा कोविड19, बढ़ी मुश्किल
कोरोना का कहर दुनिया के अलग-अलग देशों में देखने को मिल रहा है । कनाडा में कोरोना वायरस से पहली मौत हुई है । पश्चिमी प्रांत ब्रिटिश कोलंबिया के स्वास्थ्य अधिकारियों ने यह जानकारी दी । कनाडा में अभी तक कोरोना वायरस के 70 मामले सामने आ चुके हैं, जिनमें से लगभग सभी ब्रिटिश कोलंबिया या ओंटारियो के रहने वाले हैं । इटली में अब तक कोरोना वायरस संक्रमण के कुल 7,900 मामले सामने आए हैं । इससे मरने वालों की संख्या 463 हो गई है । इटली के हेल्थ अथॉरिटी ने इस बात की पुष्टि की है ।

कोरोना वायरस के खतरे के चलते गूगल ने अपने कार्यालयों में आवाजाही सीमित की

सैन फ्रांसिस्को, 10 मार्च (एएफपी) घातक कोरोना वायरस के खिलाफ सावधानी बरतते हुए गूगल ने सोमवार को सिलिकॉन वैली, सैन फ्रांसिस्को और न्यूयॉर्क स्थित अपने कार्यालयों में आवाजाही को प्रतिबंधित कर दिया । इससे पहले एपल ने अपने कर्मचारियों को घर से काम करने की सलाह दी थी और अप्रैल में होने वाले प्रतिष्ठित टेड सम्मेलन को टाल दिया गया है । गूगल के प्रवक्ता ने बताया कि कोरोना वायरस के जोखिम को कम करने के लिए गूगल के कुछ कार्यालयों में “बाहरी / सामाजिक यात्राओं” को प्रतिबंधित कर दिया गया है, और निकट भविष्य में नौकरियों के लिए सभी साक्षात्कार आमने-सामने के

सैन फ्रांसिस्को, 10 मार्च (एएफपी) घातक कोरोना वायरस के खिलाफ सावधानी बरतते हुए गूगल ने सोमवार को सिलिकॉन वैली, सैन फ्रांसिस्को और न्यूयॉर्क स्थित अपने कार्यालयों में आवाजाही को प्रतिबंधित कर दिया । इससे पहले एपल ने अपने कर्मचारियों को घर से काम करने की सलाह दी थी और अप्रैल में होने वाले प्रतिष्ठित टेड सम्मेलन को टाल दिया गया है । गूगल के प्रवक्ता ने बताया कि कोरोना वायरस के जोखिम को कम करने के लिए गूगल के कुछ कार्यालयों में “बाहरी / सामाजिक यात्राओं” को प्रतिबंधित कर दिया गया है, और निकट भविष्य में नौकरियों के लिए सभी साक्षात्कार आमने-सामने के बजाए “वर्चुअल” होंगे । गूगल, फेसबुक, माइक्रोसॉफ्ट और अमेजन सहित कई प्रौद्योगिकी कंपनियां पहले ही अपने कर्मचारियों को कार्यालय जाने के बजाय घर से काम करने का विकल्प दे चुकी हैं । एएफपी पाण्डेय देवेंद्रदेवेंद्र





