आगरा: एक और कोरोना संक्रमित, यूके से लौटी थी महिला
आगरा में 24 घंटों के अंदर कोरोना वायरस का दूसरा मरीज मिला है । यूके से लौटी ऑटोमोबाइल कारोबारी की बेटी की रिपोर्ट कोरोना पॉजिटिव आई है । वह परिवार में पिता-माता और भाई के साथ रहती है । चारों को आइसोलेट कर दिया गया है ।
अनिल शर्मा, आगरा
आगरा में 24 घंटों के अंदर कोरोना वायरस का दूसरा मरीज मिला है । शुक्रवार शाम को खंदारी क्षेत्र में यूके से लौटी ऑटोमोबाइल कारोबारी की बेटी की रिपोर्ट पॉजिटिव आई है । वह परिवार में पिता-माता और भाई के साथ रहती है । चारों को आइसोलेट कर दिया गया है ।

आगरा में यह कोरोना वायरस संक्रमण का दसवां केस है । आसपास के लोगों को क्वारंटाइन का पालन करने की हिदायत दी गई है । शहर में मिले दस केसों में खंदारी क्षेत्र में यह आठवां केस है । हालांकि वहां के सात लोग अस्पताल से स्वस्थ होकर घर लौट चुके हैं ।
आगरा में अब कुल तीन मरीजों का उपचार चल रहा है । गुरुवार को वॉटर वर्क्स क्षेत्र में चिकित्सक दंपती के बेटे में कोरोना पॉजिटिव पाया गया था । वो अमेरिका से लौटा था । उससे पहले कैंट में रेलवे अधिकारी की बेटी में कोरोना पाया गया ।

देखने में आया है कि आगरा में अब तक जितने भी कोरोना वायरस संक्रमित मिले हैं, सभी का विदेश यात्रा का इतिहास है । इसलिए प्रशासन ने पार्षदों, थाना प्रभारियों और शहर के प्रमुख लोगों के माध्यम से उन लोगों की सूची तैयार करना शुरू कर दी है जो विदेश से आए हैं । माना जा रहा है कि हेल्थ सर्वे में कुछ लोगों ने जानकारी छिपा ली है । डीएम का कहना है कि जानकारी छिपाना अपराध है । पिछले दो महीने में विदेश से जो भी आया है, उसकी सूचना अवश्य दें ।

कोविड-19: जानें, कैसे चीन ने किलर कोरोना वायरस पर दुनिया को भ्रमित किया
चीन के वुहान शहर से फैला कोरोना वायरस अब पूरी दुनिया में फैल चुका है । आज करीब 196 देशों में कोरोना के मामले सामने आए हैं । दरअसल, चीन ने इस पूरे मामले में कई अहम जानकारी छ‍िपाई ज‍िससे यह महमारी बन गई ।
कोविड-19: जानें, कैसे चीन ने किलर कोरोना वायरस पर दुनिया को भ्रमित किया
चीन के वुहान शहर से फैला कोरोना वायरस अब पूरी दुनिया में फैल चुका है । आज करीब 196 देशों में कोरोना के मामले सामने आए हैं । दरअसल, चीन ने इस पूरे मामले में कई अहम जानकारी छ‍िपाई ज‍िससे यह महमारी बन गई ।

चीन के वुहान शहर में पिछले साल दिसंबर महीने में कोरोना वायरस का पहला केस सामने आया था । अब तक यह 5 लाख लोगों को संक्र‍मित कर चुका है । केवल यूरोप में ही अब तक 10 हजार लोग कोरोना वायरस से मारे गए हैं । यूरोप अब इस वायरस का गढ़ बन चुका है । यही नहीं, महाशक्ति अमेरिका भी इसके आगे बेबस नजर आ रहा है । कोरोना से अब तक अमेरिका में भी सैंकड़ों लोगों की जान चली गई है ।

कोरोना के लिए जरूरी आंकड़े दुनिया से छिपाकर रखे
अमेरिकी पत्रिका नैशनल रिव्‍यू में छपे लेख के मुताबिक चीन ने कोरोना से जंग के लिए जरूरी आंकड़े दुनिया से छिपाकर रखे जिससे यह लड़ाई अब बहुत कठिन हो गई है । माना जाता है कि कोरोना वायरस की शुरुआत वुहान के जंगली जानवरों की मार्केट से हुई । आइए जानते हैं कि चीन ने किस तरह से इस पूरे मामले को दुनिया से छिपाया...

कोरोना मरीजों में आज कमी, अभी तक 30 केस

1 दिसंबर, 2019 । इस दिन पहले मरीज में कोरोना वायरस का लक्षण सामने आया । पांच दिन बाद मरीज की पत्‍नी भी कोरोना वायरस से पीड़‍ित हो गई और उसे भी अलग-थलग अस्‍पताल में भर्ती कराया गया । दिसंबर के दूसरे सप्‍ताह में वुहान के डॉक्‍टर उन लोगों की तलाश कर रहे थे जिनमें यह वायरस फैला था । इस दौरान यह साफ संकेत सामने आया कि यह वायरस इंसान से इंसान में फैल रहा है ।

चीनी मेडिकल स्‍टाफ में भी कोरोना के लक्षण
25 दिसंबर को वुहान के दो चीनी मेडिकल स्‍टाफ में भी कोरोना का लक्षण पाया गया और उन्‍हें अलग-थलग कर दिया गया । बाद में इस अस्‍पताल में कोरोना के कई मामले सामने आए । इस पूरे मामले का खुलासा करने वाले वाले डॉक्‍टर ली वेनलिआंग ने डॉक्‍टरों के एक समूह को चेतावनी दी कि यह सार्स हो सकता है । उन्‍होंने डॉक्‍टरों से कहा कि वे इस वायरस से बचाव के लिए कदम उठाएं । 31 दिसंबर को वुहान के हेल्‍थ कमिशन ने यह घोषित कर दिया कि यह वायरस इंसान से इंसान में नहीं फैलता है ।

कोरोना के बाद भी जंगली जानवरों को खा आ रहे चीनी

यही नहीं, चीन ने इस तरह के मामले सामने आने के 3 सप्‍ताह बाद व‍िश्‍व स्‍वास्‍थ्‍य संगठन को इसके बारे में बताया । इसके बाद डॉक्‍टर ली को वुहान के पब्लिक स‍िक्‍यॉरिटी ब्‍यूरो बुलाया गया और उन पर अफवाह फैलाने का आरोप लगाया गया । चीन के नैशनल हेल्‍थ कमिशन ने आदेश दिया कि इस बीमारी के बारे में कोई भी सूचना सार्वजनिक नहीं की जाए । उसी दिन हुबेई के प्रांतीय स्‍वास्‍थ्‍य आयोग ने वुहान के सारे नमूनों को नष्‍ट कर दिया ।

59 लोग वुहान में न्‍यूमोनिया जैसी बीमारी से पीड़‍ित
वुहान के हेल्‍थ कमिशन ने इस दिन भी बयान जारी करके कहा कि यह वायरस इंसान से इंसान में नहीं फैलता है और उनका कोई भी स्‍टाफ संक्रमित नहीं है । न्‍यू यॉर्क टाइम्‍स ने 6 जनवरी को अपनी एक र‍िपोर्ट में बताया कि 59 लोग वुहान में न्‍यूमोनिया जैसी बीमारी से पीड़‍ित हैं । इसके जाकर चीन ने लेवल 1 की यात्रा निगरानी जारी की । चीन ने कहा कि लोग वुहान में जिंदा या मरे हुए जानवरों, जानवरों के बाजारों और बीमार लोगों से दूर रहें ।

चीनी राष्‍ट्रपति से बात के बाद बदले ट्रंप के सुर

8 जनवरी को भी चीन के स्‍वास्‍थ्‍य अधिकारियों ने यह दावा किया कि उन्‍होंने वायरस की पहचान कर ली है और इस बात के साक्ष्‍य नहीं है कि यह वायरस इंसान से इंसान में फैल रहा है । 12 जनवरी को डॉक्‍टर ली को हॉस्पिटल में भर्ती कराया गया । एक मरीज के इलाज के दौरान उन्‍हें कोरोना का संक्रमण हो गया था । उनकी हालत खराब होने पर उन्‍हें आईसीयू में ले जाया गया । 13 जनवरी को पहली बार चीन से बाहर कोरोना वायरस के संक्रमण का पहला मामला थाईलैंड में सामने आया । इस मरीज ने वुहान की यात्रा की थी ।

19 जनवरी को चीन के नैशनल हेल्‍थ कमिशन ने क‍ि‍या स्‍वीकार
14 जनवरी को विश्‍व स्‍वास्‍थ्‍य संगठन ने अपनी रिपोर्ट में कहा कि यह वायरस इंसान से इंसान में नहीं फैलता है । 15 जनवरी को वुहान के हेल्‍थ कमिशन ने कहा कि इंसान से इंसान में कोरोना वायरस के जाने की सीमित संभावना है । इसके बाद भी वुहान में भीड़ को जुटने दिया गया । इसके बाद 19 जनवरी को चीन के नैशनल हेल्‍थ कमिशन ने ऐलान किया कि कोरोना वायरस के इंसान से इंसान में फैलने के दो मामले सामने आए हैं । चीन की इस देरी का नतीजा यह हुआ कि कोरोना वायरस पूरी दुनिया में फैल गया ।








