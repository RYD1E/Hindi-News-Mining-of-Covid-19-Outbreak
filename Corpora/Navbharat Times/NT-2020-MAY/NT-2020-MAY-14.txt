Coronavirus इन्फेक्शन से बचा सकता है माउथवॉश, वैज्ञानिकों ने बताई और रीसर्च की जरूरत
Coronavirus Infection से Mouthwash बचा सकता है । ऐसा मानना है रीसर्चर्स की एक टीम का जिसके मुताबिक इस दिशा में और रीसर्च किए जाने की जरूरत है । टीम का मानना है कि Mouthwash में ऐसे केमिकल्स होते हैं जो वायरस को नष्ट कर सकते हैं ।
वॉशिंगटन
कोरोना वायरस से निपटने के तरीकों की खोज लगातार पूरी दुनिया जारी है । इसी बीच एक नई रिपोर्ट सामने आई है जिसके मुताबिक माउथवॉश इन्फेक्शन से ही पहले कोरोना वायरस को नष्ट कर सकता है । कोरोना वायरस के बाहरी हिस्से पर एक फैट की लेयर होती है जिसे कुछ केमिकल्स से नष्ट किया जा सकता है । रीसर्चर्स की एक टीम ने पाया है कि माउथवॉश की मदद से यह बाहरी लेयर नष्ट की जा सकती है और मुंह-गले में फिर वायरस रेप्लिकेशन नहीं कर सकता है ।
रीसर्च की जरूरत
हालांकि, इस बात का कोई सबूत नहीं है कि माउथवॉश इन्फेक्शन से बचा सकते हैं लेकिन वैज्ञानिकों का कहना है कि माउथवॉश कितने कारगर हैं इसके ट्रायल तेजी से किए जाने की जरूरत है । इस स्टडी के लेखकों को कहना है कि माउथवॉश में इस्तेमाल किए जाने वाले केमिकल्स पर रीसर्च की जानी चाहिए । इस टीम में कई वायरॉलजिस्ट, लिपिड साइंटिस्ट और हेल्थकेयर एक्सपर्ट थे । कार्डिफ यूनिवर्सिटी के स्कूल ऑफ मेडिसिन और नॉटिंघम, कोलोराडो, ओटावा, बार्सिलोना और कैंब्रिज इंस्टिट्यूट ने मिलकर यह स्टडी की है ।
ऐसे हो सकता है असर
स्टडी में कहा गया है कि टेस्ट ट्यूब एक्सपेरिमेंट और लिमेटेड एक्सपेरिमेंट्स में यह पता चला है कि माउथवॉश में वायरसों को नुकसान पहुंचाने वाले केमिकल्स होते हैं जो लिपिड्स पर टार्गेट करते हैं । ऐसे ही लिपिड्स वायरसों की बाहरी लेयर्स में होते हैं । यह पुख्ता नहीं है कि माउथवॉश ऐसे ही SARS-CoV-2 की लेयर पर भी असर करेंगे या नहीं और इसलिए तेजी से इस पर रीसर्च की जरूरत है ।
Social Distancing में न लगे खालीपन, होटेल में साथ डिनर करेंगे पुतले!
America के एक होटेल में खाली सीटों पर Mannequin बैठाए जा रहे हैं ताकि जब Coronavirus Lockdown खुले तो वहां जाने वाले लोगों को खालीपन न महसूस हो । इस एक्सपेरिमेंट को मिली-जुली प्रतिक्रिया मिल रही है ।

अमेरिका में कोरोना वायरस ने भयानक तबाही मचाई है और भले ही वक्त के साथ हालात सुधरने के आसार नजर आ रहे हों, यह तय है कि लॉकडाउन खुलने के बाद भी कुछ जरूरी कदम उठाने होंगे । सोशल डिस्टेंसिंग ऐसी ही जरूरत है जिसे ट्रेंड बनना होगा । कम से कम वर्जिनिया के एक ग्रैंड होटेल में ऐसी ही तैयारी देखने को मिल रही है । लॉकडाउन के बाद यहां आने वाले लोगों को खाना खाने के लिए एक साथी भी मिलेगा जो डिस्टेंसिंग के बीच अकेलापन भगाने के इरादे से लाया गया है ।
साथ बैठेंगे पुतले

वर्जिनिया का यह मशहूर होटेल अपने खास डेकोरेशन और फील के लिए काफी मशहूर है । यहां डीसी इलाके के लोग खासतौर पर आया करते हैं । इसने फैसला किया है कि 29 मई को खुलने पर खाली रह गईं कुर्सियों पर पुतलों को बैठाया जाएगा ताकि लोगों को खालीपन भी न लगे और सोशल डिस्टेंसिंग का पालन भी किया जा सके ।

अजीब है यह तरीका

हालांकि, कुछ लोगों का मानना है कि यह तरीका काफी अजीब है । पुतले के साथ बैठकर खाना खाने से भले ही कुछ लोगों को अकेलापन न खले लेकिन यह काफी असहज भी हो सकता है । यह गौर करने वाली बात है कि यह होटेल अपने अलग अंदाज और ऐंबियंस के लिए काफी मशहूर है ।

थाइलैंड में साथ बैठा पांडा

ऐसा ही कुछ थाइलैंड के एक रेस्तरा में देखा गया जहां खाली सीटों पर पांडा स्टफ्ड टॉय को बैठाया गया है । यहां पर भी सोशल डिस्टेंसिंग का ख्याल रखे हुए सीटें खाली छोड़ी गई हैं । हालांकि, पुतलों की तुलना में इन्हें ज्यादा पसंद किया जा रहा है ।

अमेरिका: Coronavirus से नहीं निपटे तो होगी ‘आधुनिक इतिहास की भयानक सर्दी’
वॉशिंगटन
अमेरिका में एक सरकारी विसलब्लोअर ने दावा किया है कि यदि कोरोना वायरस को फिर से जोर पकड़ने के रोकने के लिए निर्णायक कदम नहीं उठाए गए तो देश को 'आधुनिक इतिहास की सबसे भयानक सर्दी' का सामना करना पड़ सकता है । वैश्विक महामारी को लेकर तैयारी के संबंध में ट्रंप प्रशासन को सचेत करने के कारण दंडित किए जाने का आरोप लगाने वाले अमेरिका के वैज्ञानिक डॉ. रिक ब्राइट ने सदन की ऊर्जा और वाणिज्य समिति के सामने गुरुवार को अपनी पेशी के लिए तैयार की गई अपनी गवाही में यह भविष्यवाणी की है ।
सरकारी विसलब्लोअर को COVID-19 उपचार के लिए एक अप्रमाणित दवा के व्यापक इस्तेमाल के खिलाफ बोलने पर दंडित किए जाने के बारे में संघीय जांचकर्ताओं ने 'उचित आधार' पाए हैं । इस दवा को अमेरिकी राष्ट्रपति डोनाल्ड ट्रंप ने COVID-19 का समाधान करार दिया था । डॉ. रिक ब्राइट बायोमेडिकल एडवांस्ड रिसर्च ऐंड डिवेलपमेंट अथॉरिटी के प्रमुख थे जो संक्रामक रोगों और जैव आतंकवाद जैसे मुद्दों को देखती है । उन्हें पिछले महीने बिना चेतावनी के स्थानांतरित कर दिया गया था ।

समिति की वेबसाइट पर पोस्ट की गई गवाही में ब्राइट ने कहा, 'अवसर सीमित होते जा रहे हैं । यदि हम विज्ञान आधारित एक राष्ट्रीय समन्वित प्रतिक्रिया विकसित करने में नाकाम रहते हैं तो मुझे आशंका है कि यह वैश्विक महामारी और बदतर हो जाएगी और देर तक रहेगी, जिससे बड़ी संख्या में लोग बीमार होंगे और मारे जांएगे ।' उन्होंने कहा, 'स्पष्ट योजना और मेरे और अन्य विशेषज्ञों के बताए कदमों को लागू किए बिना 2020 आधुनिक इतिहास की सबसे भयानक सर्दी होगी ।'

कोरोना वायरस वैश्विक महामारी से अमेरिका में 83,000 से ज्यादा लोगों की मौत हो चुकी है । दुनियाभर में 43 लाख लोग इससे संक्रमित हैं और करीब 2,95,000 लोगों की मौत हो चुकी है । अमेरिकी सरकार में कोरोना वायरस पर शीर्ष विशेषज्ञ डॉ. ऐंथनी फाउची ने भी मंगलवार को स्पष्ट चेतावनी दी थी कि अगर शहर और राज्य घरों में रहने के आदेश तेजी से वापस लेते हैं तो वहां स्थिति बदल सकती है और COVID-19 से अधिक लोगों की मौत और आर्थिक नुकसान देखने को मिल सकता है ।

कोरोना वायरस से बढ़ा संकट, हर रोज मर सकते हैं 6,000 बच्चे: यूनिसेफ
कोरोना वायरस (Coronavirus) के कहर ने बच्‍चों (Coronavirus Children) का संकट बढ़ा द‍िया है । यूनिसेफ (Unicef) ने चेतावनी दी है क‍ि इस महामारी के कारण पैदा हुए संकट से हर द‍िन 6 हजार बच्‍चे मारे जा सकते हैं । एजेंसी ने यह भी कहा क‍ि छह महीनों में करीब 56,700 और माताओं की मौत हो सकती है ।
संयुक्त राष्ट्र
संयुक्त राष्ट्र बाल कोष (यूनिसेफ) ने चेतावनी दी है कि कोविड-19 वैश्विक महामारी के कारण हर दिन छह हजार बच्‍चे मारे जा सकते हैं । यूनिसेफ ने कहा कि स्वास्थ्य प्रणाली कमजोर हो जाने और नियमित सेवाएं बाधित हो जाने के कारण आगामी 6 महीने में रोजाना करीब 6,000 अतिरिक्त बच्चों की ऐसे कारणों से मौत हो सकती है, जिन्हें रोका जा सकता है ।
यूनिसेफे ने कहा कि पांचवां जन्मदिन मनाने से पहले विश्वभर में मारे जाने वाले बच्चों की संख्या में दशकों में पहली बार बढ़ोतरी होने की आशंका है । यूनिसेफ ने इस वैश्विक महामारी से प्रभावित बच्चों को मानवीय सहायता मुहैया कराने के लिए 1.6 अरब डॉलर की मदद मांगी है । वैश्विक एजेंसी ने कहा कि यह तेजी से बाल अधिकार संकट बनता जा रहा है और तत्काल कार्रवाई नहीं की गई तो पांच साल से कम उम्र के और 6,000 बच्चों की रोजाना मौत हो सकती है ।’

यूनिसेफ की कार्यकारी निदेशक हेनरीटा फोरे ने मंगलवार को कहा, ‘स्कूल बंद हैं, अभिभावकों के पास काम नहीं है और परिवार चिंतित हैं ।’ उन्होंने कहा, ‘जब हम कोविड-19 के बाद की दुनिया की कल्पना कर रहे हैं, ऐसे में ये फंड संकट से निपटने और इसके प्रभाव से बच्चों की रक्षा करने में हमारी मदद करेंगे ।’

आगामी छह महीने में रोके जा सकने जाने वाले कारणों से 6,000 और बच्चों की मौत का अनुमान अमेरिका स्थित ‘जॉन्स हॉप्किन्स ब्लूमबर्ग स्कूल ऑफ पब्लिक हेल्थ’ के अनुसंधानकर्ताओं के विश्लेषण पर आधारित है । यह विश्लेषण बुधवार को ‘लांसेट ग्लोबल हेल्थ’ पत्रिका में प्रकाशित हुआ । फोरे ने कहा कि सबसे खराब बात यह है कि पांचवें जन्मदिन से पहले मारे जाने वाले बच्चों की संख्या ‘दशकों में पहली बार’ बढ़ सकती है । इसके अलावा छह महीनों में करीब 56,700 और माताओं की मौत हो सकती है ।
कोरोना वायरस अपडेट
नयी दिल्ली, 14 मई (भाषा) कोरोना वायरस संकट पर भारत तथा दुनिया के अन्य हिस्सों से बृहस्पतिवार को ‘भाषा’ की विभिन्न फाइलों से जारी मुख्य समाचार इस प्रकार हैं : दि7 वायरस मामले देश में कोरोना वायरस से अब तक 2,549 लोगों की मौत, संक्रमितों की संख्या 78,000 के पार: मंत्रालयनयी दिल्ली: देश में कोरोना वायरस संक्रमण से पिछले 24 घंटे में 134 लोगों की मौत के बाद मृतकों की संख्या बढ़कर 2,549 तक पहुंच गई है । वहीं बुधवार सुबह आठ बजे से संक्रमण के 3,722 नए मामले सामने आए हैं जिसके बाद कुल संक्रमितों की संख्या 78,003 हो
नयी दिल्ली, 14 मई (भाषा) कोरोना वायरस संकट पर भारत तथा दुनिया के अन्य हिस्सों से बृहस्पतिवार को ‘भाषा’ की विभिन्न फाइलों से जारी मुख्य समाचार इस प्रकार हैं : दि7 वायरस मामले देश में कोरोना वायरस से अब तक 2,549 लोगों की मौत, संक्रमितों की संख्या 78,000 के पार: मंत्रालयनयी दिल्ली: देश में कोरोना वायरस संक्रमण से पिछले 24 घंटे में 134 लोगों की मौत के बाद मृतकों की संख्या बढ़कर 2,549 तक पहुंच गई है । वहीं बुधवार सुबह आठ बजे से संक्रमण के 3,722 नए मामले सामने आए हैं जिसके बाद कुल संक्रमितों की संख्या 78,003 हो गई । दि12 रेल आईआरसीटीसी पता संपर्क में आए लोगों का पता लगाने के लिए यात्रियों के गंतव्य स्थल के पते का रिकॉर्ड रख रहा है रेलवेनयी दिल्ली: रेलवे ने आईआरसीटीसी वेबसाइट पर टिकट बुक कराने वाले सभी यात्रियों के गंतव्य स्थलों के पतों का रिकॉर्ड रखना शुरू कर दिया है, ताकि यदि बाद में उनमें कोरोना वायरस संक्रमण की पुष्टि होती है तो उनके संपर्क में आए लोगों का पता लगाया जा सके । प्रादे8 महाराष्ट्र वायरस गड़चिरोलीकोविड-19 मुक्त क्षेत्र बने रहने के लिए गड़चिरोली प्रशासन और चौकन्ना हुआमुंबई: महाराष्ट्र में कोरोना वायरस के प्रकोप से बचे एकमात्र जिले गड़चिरोली का प्रशासन यह सुनिश्चित करने के लिए और चौकन्ना हो गया है कि उनका क्षेत्र ग्रीन जोन में बना रहे । प्रादे11 वायरस इंदौरइंदौर में कर्फ्यू के बावजूद फैलता जा रहा है कोरोना वायरस, संक्रमितों की संख्या 2,200 के पार इंदौर (मध्य प्रदेश): देश में कोरोना वायरस से सबसे ज्यादा प्रभावित जिलों में शामिल इंदौर में इस महामारी का बढ़ता संक्रमण थमने का नाम नहीं ले रहा है । रेड जोन में शामिल जिले में पिछले 24 घंटे के दौरान 131 नये मामले मिलने के साथ ही महामारी के मरीजों की तादाद 2,107 से बढ़कर 2,238 पर पहुंच गयी है । प्रादे15 राजस्थान वायरस मामलेराजस्थान : कोरोना वायरस संक्रमण से दो माह के बच्चे की मौत, हृदय संबंधी समस्या भी थीजयपुर: राजस्थान में कोरोना वायरस संक्रमित पाए गए दो माह के एक बच्चे की बृहस्पतिवार को मौत हो गयी । इस बीच राज्य में इस वायरस से संक्रमण से 66 नये मामले सामने आए हैं ।प्रादे18 उप्र वायरस शाहजहांपुरशाहजहांपुर में कोरोना वायरस संक्रमण का नया मामलाशाहजहांपुर (उप्र): जिले में कोरोना वायरस संक्रमण का एक नया मामला सामने आया है । प्रादे20 ओडिशा वायरस मामले ओडिशा में कोरोना वायरस संक्रमण के 73 नए मामले, संक्रमितों की संख्या 611 हुईभुवनेश्वर: ओडिशा में बृहस्पतिवार को कोरोना वायरस संक्रमण के 73 नए मामले सामने आए हैं जिनमें से 71 पृथक-वास केंद्र में रह रहे थे । राज्य में कुल संक्रमित लोगों की संख्या 611 तक पहुंच गई है । वि2 वायरस डब्ल्यूएचओयह अनुमान लगाना असंभव है कि कोविड-19 महामारी पर कब तक काबू पाया जा सकेगा: डब्ल्यूएचओजिनेवा: विश्व स्वास्थ्य संगठन के आपात परिस्थिति संबंधी प्रमुख ने कहा है कि यह अनुमान लगाना असंभव है कि वैश्विक महामारी पर कब तक नियंत्रण पाया जा सकेगा । वि5 वायरस भारतीय अमेरिकी मुरलीधरनकोरोना वायरस: केंद्रीय मंत्री वी. मुरलीधरन करेंगे भारतीय-अमेरिकी समुदाय को संबोधितवाशिंगटन: विदेश राज्य मंत्री वी. मुरलीधरन सप्ताहांत में भारतीय-अमेरिकी समुदाय को संबोधित करेंगे और उन्हें बताएंगे कि भारत कोरोना वायरस वैश्विक महामारी से किस प्रकार निपट रहा है । वि6 वायरस ब्राजील बोलसोनारोब्राजील के राष्ट्रपति तीन बार हुई कोविड-19 जांच में संक्रमित नहीं पाए गएसाओ पाउलो (ब्राजील): ब्राजील के राष्ट्रपति जेयर बोलसोनारो मार्च में कोरोना वायरस की तीन बार की गई जांच में संक्रमित नहीं पाए गए । इन जांच नतीजों की जानकारी बुधवार को सार्वजनिक की गई । वि7 वायरस अमेरिका चीन अटॉर्नीट्रम्प से 14 राज्यों के एजी ने कहा: चीन को जवाबदेह ठहराया जाएटैलाहैसी (अमेरिका): अमेरिका में 14 राज्यों के रिपब्लिकन अटॉर्नी जनरलों ने देश के राष्ट्रपति डोनाल्ड ट्रम्प से बुधवार को कहा कि वह कोरोना वायरस वैश्विक महामारी फैलने के कारण हुए नुकसान के लिए राज्यों और संघ की साझेदारी की मदद से चीन की जवाबदेही तय करें । वि8 वायरस अमेरिका चीन प्रतिबंधकोरोना वायरस: चीन पर प्रतिबंध लगाने संबंधी विधेयक पर गौर करेंगे ट्रम्पवाशिंगटन: अमेरिका के राष्ट्रपति डोनाल्ड ट्रम्प ने कहा है कि वह सीनेट में पेश उस विधेयक पर गौर करेंगे, जिसमें कहा गया है कि यदि चीन कोरोना वायरस संक्रमण फैलने के पीछे की वजहों की पूरी जानकारी मुहैया नहीं कराता है और इसे काबू करने में सहयोग नहीं देता है, तो राष्ट्रपति को चीन पर प्रतिबंध लगाने की अनुमति दी जानी चाहिए । वि9 वायरस चीनचीन में कोविड-19 के 15 नए मामले, वुहान में 1.1 करोड़ लोगों की जांच शुरूबीजिंग/वुहान: चीन में बृहस्पतिवार को कोरोना वायरस के 15 नए मामले सामने आए जिनमें से 12 मरीजों में बीमारी के लक्षण नहीं दिखे । वि10 वायरस अमेरिका विशेषज अमेरिका में अर्थव्यवस्था को दोबारा खोलने के कुछ सप्ताह बाद बढ़ सकते हैं कोविड-19 के मामलेवाशिंगटन: अमेरिका के कई राज्यों ने अपनी अर्थव्यवस्था को खोलना शुरू कर दिया है लेकिन विशेषज्ञों का कहना है कि अगर इससे कोविड-19 के मामले बढ़ते हैं तो यह स्पष्ट होने में कई सप्ताह लग सकते हैं । अर्थ5 वायरस संरा व्यापारकोविड-19 के चलते 2020 की पहली तिमाही में वैश्विक व्यापार तीन प्रतिशत गिरा: संयुक्त राष्ट्रसंयुक्त राष्ट्र: संयुक्त राष्ट्र के व्यापार निकाय ने कहा है कि कोरोना वायरस महामारी के चलते 2020 की पहली तिमाही में वैश्विक व्यापार में तीन प्रतिशत की कमी आई है और आने वाली तिमाहियों में इसमें और गिरावट की आशंका है । खेल6 खेल आर्चर खाली स्टेडियमों में भी दर्शकों की ‘ऊह’ और ‘आह’ सुनना चाहते हैं आर्चर लंदन: इंग्लैंड की विश्व कप विजेता टीम के सदस्य और तेज गेंदबाज जोफ्रा आर्चर ने सुझाव दिया है कि अगर कोविड-19 महामारी के चलते क्रिकेट मैच खाली स्टेडियमों में खेले जाते हैं तो वास्तविक माहौल पैदा करने के लिये दर्शकों के शोर के आडियो बजाये जाने चाहिए ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)

वैश्विक महामारी के बीच मानसिक स्वास्थ्य संबंधी दिक्कतों से निपटने की तत्काल जरूरत : संरा
संयुक्त राष्ट्र, 14 मई (भाषा) संयुक्त राष्ट्र महासचिव एंतोनियो गुतारेस ने कोरोना वायरस संकट से बढ़ रही मनोवैज्ञानिक परेशानियों के खिलाफ आगाह करते हुए सरकारों, नागरिक संस्थाओं और स्वास्थ्य अधिकारियों से मानसिक स्वास्थ्य संबंधी दिक्कतों से तत्काल निपटने का अनुरोध किया है । उन्होंने इस संदर्भ में प्रियजन को खोने का दुख, नौकरी जाने का सदमा, पृथक-वास और आवाजाही पर पाबंदियों, मुश्किल पारिवारिक समीकरणों और भविष्य के लिए डर तथा अनिश्चितता का जिक्र किया ।संयुक्त राष्ट्र प्रमुख ने बुधवार देर रात एक संवाददाता सम्मेलन में कहा कि मानसिक स्वास्थ्य सेवाओं को दशकों तक नजरअंदाज करने के बाद कोविड-19 वैश्विक महामारी अब उन परिवारों
संयुक्त राष्ट्र, 14 मई (भाषा) संयुक्त राष्ट्र महासचिव एंतोनियो गुतारेस ने कोरोना वायरस संकट से बढ़ रही मनोवैज्ञानिक परेशानियों के खिलाफ आगाह करते हुए सरकारों, नागरिक संस्थाओं और स्वास्थ्य अधिकारियों से मानसिक स्वास्थ्य संबंधी दिक्कतों से तत्काल निपटने का अनुरोध किया है । उन्होंने इस संदर्भ में प्रियजन को खोने का दुख, नौकरी जाने का सदमा, पृथक-वास और आवाजाही पर पाबंदियों, मुश्किल पारिवारिक समीकरणों और भविष्य के लिए डर तथा अनिश्चितता का जिक्र किया ।संयुक्त राष्ट्र प्रमुख ने बुधवार देर रात एक संवाददाता सम्मेलन में कहा कि मानसिक स्वास्थ्य सेवाओं को दशकों तक नजरअंदाज करने के बाद कोविड-19 वैश्विक महामारी अब उन परिवारों और समुदायों को अधिक प्रभावित कर रही है जो मानसिक रूप से तनावग्रस्त हैं ।गुतारेस ने कहा कि जो लोग अधिक खतरे में है और जिन्हें मदद की अधिक आवश्यकता है उनमें अग्रिम मोर्चे पर काम कर रहे स्वास्थ्य देखभाल कर्मी, बुजुर्ग लोग, वयस्क, युवा लोग, पहले से ही मानसिक रूप से बीमार लोग और इस संकट की चपेट में आए लोग हैं । उन्होंने कहा कि मानसिक स्वास्थ्य सेवाएं कोविड-19 से निपटने में सरकारी की नीति का आवश्यक हिस्सा होनी चाहिए ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)


