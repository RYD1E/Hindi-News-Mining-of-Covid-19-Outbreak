corona in delhi: 24 घंटे में 359 केस, कोरोना के मरीजों की संख्या 8 हजार के करीब
corona in delhi: दिल्ली में कोरोना पॉजिटिव रोगियों की संख्या भी करीब 8 हजार हो चुकी है । 24 घंटे के दौरान कोरोना वायरस के 359 नए मामले सामने आए हैं जिसके बाद बुधवार को दिल्ली में कोरोना के कुल मामले 7998 हो गए हैं । दिल्ली में कोरोना से अभी तक 106 लोगों की मौत हो चुकी है ।
नई दिल्ली
राजधानी दिल्ली में कोरोना वायरस के मामले बढ़ते जा रहे हैं । दिल्ली में कोरोना पॉजिटिव रोगियों की संख्या भी करीब 8 हजार हो चुकी है । 24 घंटे के दौरान कोरोना वायरस के 359 नए मामले सामने आए हैं जिसके बाद बुधवार को दिल्ली में कोरोना के कुल मामले 7998 हो गए हैं । दिल्ली में कोरोना से अभी तक 106 लोगों की मौत हो चुकी है ।

सोमवार को 13 लोगों की मौत
सोमवार से मंगलवार के बीच 24 घंटे में दिल्ली में कोरोना वायरस से 13 लोगों की मौत हुई थी । दिल्ली सरकार ने कोरोना के विषय में लिखित जानकारी साझा करते हुए कहा, ‘कोरोना से मरने वालों में सबसे अधिक 60 वर्ष या उससे अधिक उम्र के व्यक्ति हैं । दिल्ली में ऐसे कुल 1189 व्यक्तियों को कोरोना वायरस हुआ है जिनमें से अब तक तक 58 की मौतहो चुकी है । वहीं 50 से 60 वर्ष की उम्र के 1231 लोग कोरोना पॉजिटिव पाए गए हैं इनमें से 28 व्यक्तियों की मौतहो चुकी है । सबसे अधिक कोरोना रोगी 50 वर्ष या उससे कम उम्र के व्यक्ति हैं । 50 वर्ष से कम उम्र के 5578 लोग कोरोना पॉजिटिव पाए गए हैं । इनमें से 20 व्यक्तियों की मौत हुई है ।’

दिल्ली में कोरोना के 2858 रोगी अभी तक ठीक भी हो चुके हैं । इनमें से 346 रोगियों को मंगलवार से बुधवार के बीच अस्पताल से छुट्टी दी गई है । शहर में कुल 5034 कोरोना के एक्टिव रोगी हैं ।

कोरोना एक दो महीने में ठीक होनेवाला नहीं
दिल्ली के स्वास्थ्य मंत्री सत्येंद्र जैन ने कहा, ‘कोरोना तो है और अभी बहुत समय तक रहने वाला है । ऐसा नहीं है कि कोरोना एक-दो महीने में खत्म हो जाएगा । कोरोना को रोकने के लिए दिल्ली सरकार की तरफ से काफी कुछ किया गया है । पहले किसी को यह अंदाजा नहीं था कि कोरोना वायरस किस तरह का व्यवहार करता है और यह कैसे काम करता है । हमारे देश में और अन्य देशों में बहुत कुछ फर्क तो है । हमारे देश में कोरोना का खतरा अमेरिका के मुकाबले कम लगता है ।’ दिल्ली में कोरोना के मामलों के दोगुना होने की रफ्तार अभी 11 दिन है ।
Coronavirus in India: अच्छा संकेत, भारत में पिछले एक महीने से स्थिर है कोविड-19 के फैलने की दर
देश में कोरोना वायरस संक्रमण के कुल मामले 74 हजार को भी पार कर चुके हैं । हालांकि राहत की बात यह है कि लॉकडाउन में ढील के बावजूद पिछले एक महीने से वायरस के फैलने की दर स्थिर रही है ।
नई दिल्ली
भारत में कोरोना वायरस संक्रमण के मामले भले ही तेजी से बढ़ रहे हैं लेकिन अच्छी बात यह है कि कोविड-19 का आर-नॉट यानी इसके फैलने की दर पिछले एक महीने से करीब स्थिर है । अहम बात यह है कि इस दौरान देश में जारी लॉकडाउन में कई तरह की छूट भी दी गई, फिर भी वायरस का रीप्रोडक्शन रेट स्थिर है । भारत ने पहले 20 अप्रैल और फिर 3 मई को लॉकडाउन में कई तरह की ढील का ऐलान किया था ।

पिछले एक महीने से 2 से कम है आर-नॉट
27 मार्च से 6 अप्रैल के बीच R0 1.83 था यानी तब एक संक्रमित शख्स औसतन 1.83 या करीब 2 स्वस्थ लोगों की संक्रमित कर रहा था । 13 अप्रैल से 10 मई के बीच यह दर करीब स्थिर रही । इस दौरान यह 1.23 रही यानी वायरस के फैलने के दर घटी है ।

देश में कहां कितने कोरोना के मरीज, पूरी लिस्ट

क्या है R0 यानी आर नॉट
आगे बढ़ने से पहले यह समझना जरूरी है कि आर-नॉट यानी R0 वैल्यू है क्या । दरअसल यह एक मैथमेटिकल टर्म है जो यह बतलाता है कि कोई वायरस कितना ज्यादा संक्रामक है । आर-नॉट यह बताता है कि किसी वायरस से संक्रमित एक व्यक्ति औसतन कितने स्वस्थ लोगों को बीमार कर रहा है । आगर आर-नॉट वैल्यू 1 से कम पहुंच गई तो संक्रमण की रफ्तार धीरे-धीरे कम होने लगती है और आखिरकार बीमारी पूरी तरह खत्म हो जाती है ।

19 मई से प्लेन भी उड़ेंगे, चढ़ने की ये रहेंगी शर्तें!

इंस्टिट्यूट ऑफ मैथमेटिकल साइसेंज चेन्नै की स्टडी
ये नतीजे इंस्टिट्यूट ऑफ मैथमेटिकल साइंसेज चेन्नै की स्टडी के हैं । यह इसलिए भी बहुत महत्वपूर्ण है कि भारत ने लॉकडाउन 3.0 के दौरान कई तरह की रियायतें दीं जो लॉकडाउन 2.0 में नहीं थी । 4 मई से लॉकडाउन में ढील के बाद सार्वजनिक जगहों खासकर शराब की दुकानों पर बहुत भीड़ देखी गई ।

17 मई तक भारत में 70 से 80 हजार ऐक्टिव केस का अनुमान
स्टडी के मुताबिक 17 मई को लॉकडाउन 3.0 खत्म होने तक भारत में कोरोना के कुल ऐक्टिव मामले 70 हजार से 80 हजार के बीच होंगे । बुधवार तक भारत में कोरोना के कुल 47,500 ऐक्टिव केस हैं ।

मोदी की 'लोकल' अपील पर शाह का बड़ा ऐलान

तमिलनाडु में कोरोना के फैलने की दर सबसे ज्यादा
अगर राज्यों में कोरोना वायरस के फैलने की दर पर नजर डालें तो तमिलनाडु में R0 2.01 है जो देश में सबसे ज्यादा है । इसका मतलब यह है कि तमिलनाडु में 1 संक्रमित मरीज औसतन 2.01 स्वस्थ व्यक्ति को संक्रमित कर रहा है । पंजाब में भी R0 रेट बढ़ा है । वहां यह 1.32 है । इसकी वजह महाराष्ट्र के नांदेड़ में फंसे 3,500 के करीब श्रद्धालुओं की पंजाब वापसी है ।

पश्चिम बंगाल में राष्ट्रीय औसत के करीब R0
बात अगर पश्चिम बंगाल की करें तो वहां अप्रैल के आखिर में R0 रेट 1.51 था जबकि मई की शुरुआत में यह 1.14 हुआ था जो 10 मई तक फिर से बढ़ते हुए 1.34 पर पहुंच गया है ।

दोपहर दो बजे तक के मुख्य समाचार
नयी दिल्ली, 13 मई (भाषा) ‘भाषा’ की विभिन्न फाइलों से बुधवार दोपहर दो बजे तक जारी मुख्य समाचार इस प्रकार हैं- दि8 वायरस मामले ‘कोविड-19: मृतक संख्या बढ़कर हुई 2,415, संक्रमण के मामले बढ़कर हुए 74,281नयी दिल्ली: देश में पिछले 24 घंटे में कोरोना वायरस संक्रमण के कारण 122 लोगों की मौत हो जाने के बाद इस बीमारी से मरने वालों की संख्या बढ़कर 2,415 हो गई है और संक्रमण के 3,525 नए मामले सामने के साथ ही संक्रमित लोगों की संख्या बढ़कर 74,281 हो गई है । केंद्रीय स्वास्थ्य मंत्रालय ने यह जानकारी दी । दि32 एमएचए सीएपीएफ कैंटीन एक
नयी दिल्ली, 13 मई (भाषा) ‘भाषा’ की विभिन्न फाइलों से बुधवार दोपहर दो बजे तक जारी मुख्य समाचार इस प्रकार हैं- दि8 वायरस मामले ‘कोविड-19: मृतक संख्या बढ़कर हुई 2,415, संक्रमण के मामले बढ़कर हुए 74,281नयी दिल्ली: देश में पिछले 24 घंटे में कोरोना वायरस संक्रमण के कारण 122 लोगों की मौत हो जाने के बाद इस बीमारी से मरने वालों की संख्या बढ़कर 2,415 हो गई है और संक्रमण के 3,525 नए मामले सामने के साथ ही संक्रमित लोगों की संख्या बढ़कर 74,281 हो गई है । केंद्रीय स्वास्थ्य मंत्रालय ने यह जानकारी दी । दि32 एमएचए सीएपीएफ कैंटीन एक जून से सीएपीएफ की कैंटीनों में केवल स्वदेशी उत्पादों की बिक्री होगी: शाह नयी दिल्ली: केन्द्रीय गृह मंत्री अमित शाह ने बुधवार को कहा कि केन्द्रीय रिजर्व पुलिस बल (सीआरपीएफ) और सीमा सुरक्षा बल (बीएसएफ) जैसी केन्द्रीय सशस्त्र पुलिस बलों (सीएपीएफ) की सभी कैंटीनों में एक जून से केवल स्वदेशी उत्पादों की ही बिक्री होगी । प्रादे23 कर्नाटक बंद विमान दुबई से 177 यात्रियों को लेकर पहला विमान मंगलुरु हवाईअड्डे पहुंचामंगलुरु: दुबई से 177 यात्रियों को लेकर पहला विमान मंगलुरु अंतरराष्ट्रीय हवाई अड्डे पर पहुंचा । प्रादे32 कश्मीर गोलीबडगाम में सीआरपीएफ ने जांच चौकी पार करने की कोशिश करते शख्स पर गोली चलाईश्रीनगर: जम्मू कश्मीर के बडगाम जिले में बुधवार को सीआरपीएफ जवानों ने एक व्यक्ति को उस समय गोली मार दी जब उसने अपने वाहन से एक सुरक्षा जांच चौकी को पार करने की कोशिश की । घटना में गोली लगने से व्यक्ति की मौत हो गई । वि19 वायरस अमेरिका भारत विमान वंदे भारत अभियान: अमेरिका में फंसे 240 से ज्यादा भारतीय नागरिक स्वेदश रवाना वाशिंगटन: कोरोना वायरस महामारी के बीच अमेरिका में फंसे भारत के 240 लोगों को लेकर एयर इंडिया का एक विमान डलास अंतरराष्ट्रीय हवाईअड्डे से स्वेदश रवाना हुआ । वि18 वायरस पाकिस्तानपाकिस्तान में संक्रमण के 2,000 से ज्यादा नए मामले इस्लामाबाद: पाकिस्तान में कोरोना वायरस संक्रमण के 2,000 से ज्यादा नए मामले सामने आए हैं जिसके बाद देश में कुल संक्रमित लोगों की संख्या 34,000 से ज्यादा हो गई है । वहीं 31 और लोगों की मौत हुई जिसके बाद मृतकों का आंकड़ा 737 तक पहुंच गया है । वि9 वायरस अमेरिका लीड चीन विधेयककोविड-19: अमेरिकी सीनेटरों ने चीन पर प्रतिबंध लगाने के लिए संसद में पेश किया विधेयक वाशिंगटन: नौ प्रभावशाली अमेरिकी सीनेटरों के एक समूह ने संसद में एक विधेयक पेश किया है, जिसमें कहा गया है कि यदि चीन कोरोना वायरस संक्रमण फैलने के पीछे की वजहों की पूरी जानकारी मुहैया नहीं कराता है और इसे काबू करने में सहयोग नहीं देता है, तो अमेरिका के राष्ट्रपति को चीन पर प्रतिबंध लगाने की अनुमति दी जानी चाहिए । अर्थ13 विमानन लॉकडाउन वंदे भारतवंदे भारत मिशन के दूसरे चरण में 31 देशों से होगी 30,000 भारतीयों की स्वदेश वापसी : पुरीनयी दिल्ली: नागर विमानन मंत्री हरदीप सिंह पुरी ने बुधवार को कहा कि वंदे भारत मिशन के दूसरे चरण में 31 देशों से 30,000 भारतीयों की स्वदेश वापसी होगी । इसके लिए 16 मई से 22 मई के बीच 149 विमानों का संचालन किया जाएगा ।अर्थ9 वायरस एनडीबी भारत ऋणब्रिक्स बैंक ने कोविड-19 से लड़ने के लिए भारत को एक अरब डॉलर का कर्ज दिया बीजिंग: ब्रिक्स देशों के न्यू डेवलपमेंट बैंक (एनडीबी) ने कोरोना वायरस महामारी से लड़ने के लिए भारत को एक अरब डॉलर की आपातकालीन सहायता ऋण राशि दी है, जिसका इस्तेमाल इस महामारी से होने वाले मानवीय, सामाजिक और आर्थिक नुकसान को कम करने के लिए किया जाएगा । खेल15 खेल वायरस लीड बांग्लादेश बांग्लादेश का क्रिकेट कोच कोरोना वायरस से संक्रमितढाका: बांग्लादेश के एक कोच और पूर्व प्रथम श्रेणी क्रिकेटर अशिकुर रहमान कोरोना वायरस से संक्रमित हैं और उनका अभी इलाज चल रहा है ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)
कोविड-19 संक्रमण कैसे बनता है मौत का कारण: वैज्ञानिकों ने लगाया पता
बीजिंग, 13 मई (भाषा) कोरोना वायरस संक्रमण के कारण होने वाली बीमारी के लक्षण, उसके निदान और शरीर पर उसके असर करने के तरीके का पता लगाने वाले वैज्ञानिकों का कहना है कि कोविड- 19 के कारण लोगों की मौत मुख्य रूप से रोग प्रतिरोधक क्षमता के अत्यधिक सक्रिय हो जाने की वजह से होती है । पत्रिका ‘फ्रंटियर्स इन पब्लिक हेल्थ’ में प्रकाशित अध्ययन में अनुसंधानकर्ताओं ने चरणबद्ध तरीके से यह बात बताई है कि यह वायरस कैसे श्वास मार्ग को संक्रमित करता है, कोशिकाओं के भीतर कई गुणा बढ़ जाता है और गंभीर मामलों में प्रतिरोधी क्षमता को अतिसक्रिय कर
बीजिंग, 13 मई (भाषा) कोरोना वायरस संक्रमण के कारण होने वाली बीमारी के लक्षण, उसके निदान और शरीर पर उसके असर करने के तरीके का पता लगाने वाले वैज्ञानिकों का कहना है कि कोविड- 19 के कारण लोगों की मौत मुख्य रूप से रोग प्रतिरोधक क्षमता के अत्यधिक सक्रिय हो जाने की वजह से होती है । पत्रिका ‘फ्रंटियर्स इन पब्लिक हेल्थ’ में प्रकाशित अध्ययन में अनुसंधानकर्ताओं ने चरणबद्ध तरीके से यह बात बताई है कि यह वायरस कैसे श्वास मार्ग को संक्रमित करता है, कोशिकाओं के भीतर कई गुणा बढ़ जाता है और गंभीर मामलों में प्रतिरोधी क्षमता को अतिसक्रिय कर देता है जिसे वैज्ञानिक भाषा में ‘साइटोकाइन स्टॉर्म’ कहा जाता है ।‘साइटोकाइन स्टॉर्म’ श्वेत रक्त कोशिकाओं की अतिसक्रियता की स्थिति है । इस स्थिति में बड़ी मात्रा में साइटोकाइन रक्त में पैदा होते हैं ।इस अध्ययन के लेखक एवं चीन की ‘जुन्यी मेडिकल यूनीवर्सिटी’ में प्रोफेसर दाइशुन लियू ने कहा, ‘‘सार्स और मर्स जैसे संक्रमण के बाद भी ऐसा ही होता है । आंकड़े दर्शाते हैं कि कोविड-19 से गंभीर रूप से संक्रमित मरीजों को ‘साइटोकाइन स्टॉर्म सिंड्रोम’ हो सकता है ।’’ लियू ने कहा, ‘‘बेहद तेजी से विकसित साइटोकाइन अत्यधिक मात्रा में लिम्फोसाइट और न्यूट्रोफिल जैसी प्रतिरक्षा कोशिकाओं को आकर्षित करते हैं, जिसके कारण ये कोशिकाएं फेफड़ों के ऊतकों में प्रवेश कर जाती है और इनसे फेफड़ों को नुकसान हो सकता है ।’’ अनुसंधानकर्ताओं का कहना है कि ‘साइटोकाइन स्टॉर्म’ से तेज बुखार और शरीर में खून जमना जैसी स्थिति पैदा हो जाती हैं । उन्होंने कहा कि श्वेत रक्त कोशिकाएं स्वस्थ ऊतकों पर भी हमला करने लगती हैं और फेफड़ों, हृदय, यकृत, आंतों, गुर्दा और जननांग पर प्रतिकूल असर डालती हैं जिनसे वे काम करना बंद कर देते हैं । उन्होंने कहा कि कई अंगों के काम करना बंद कर देने के कारण फेफड़े काम करना बंद कर सकते हैं । इस स्थिति को ‘एक्यूट रेस्पिरेटरी डिस्ट्रेस सिंड्रोम’ कहते हैं । अनुसंधानकर्ताओं ने कहा कि कोरोना वायरस से अधिकतर मौत का कारण श्वसन प्रणाली संबंधी दिक्कत है ।(यह आर्टिकल एजेंसी फीड से ऑटो-अपलोड हुआ है । इसे नवभारतटाइम्स.कॉम की टीम ने एडिट नहीं किया है ।)