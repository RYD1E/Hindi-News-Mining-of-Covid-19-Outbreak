बीते 24 घंटे में 13 राज्यों से कोई नया मामला नहीं लेकिन दिल्ली, महाराष्ट्र ने चौंकाया
स्वास्थ्य मंत्रालय ने कहा कि अन्य 180 जिलों में पिछले सात से 13 दिन में कोई नया मामला सामने नहीं आया । इसी तरह, कम से कम 164 जिलों में पिछले 14-20 दिन में, 136 जिलों में पिछले 21-28 दिन में संक्रमण का नया मामला सामने नहीं आया ।
नई दिल्ली
देश में कोविड-19 से संक्रमण के मामले बृहस्पतिवार को 54,000 के नजदीक पहुंच गए । तमिलनाडु, पश्चिम बंगाल, उत्तर प्रदेश, आंध्र प्रदेश और राजस्थान सहित अन्य राज्यों से और लोग इस खतरनाक वायरस से संक्रमित पाये गए । हालांकि ठीक हुए लोगों की संख्या भी 15,000 को पार कर गई । बुधवार सुबह से देशभर में कम से कम 4,500 नये मामले सामने आये हैं ।
इस वायरस से देशभर में मौत का आंकड़ा बढ़कर 1,783 हो गई है । राजधानी दिल्ली में आज कोरोना के कुल 448 नए मामले सामने आए जिसके बाद कोरोना संक्रमित कुल मरीजों की संख्या बढ़कर 5980 हो गई है । स्वास्थ्य मंत्रालय ने कहा कि अन्य 180 जिलों में पिछले सात से 13 दिन में कोई नया मामला सामने नहीं आया । इसी तरह, कम से कम 164 जिलों में पिछले 14-20 दिन में, 136 जिलों में पिछले 21-28 दिन में संक्रमण का नया मामला सामने नहीं आया ।
अन्य राज्यों में भी बढ़े मरीज
संक्रमण के मामलों में महाराष्ट्र और गुजरात अभी सबसे ऊपर हैं, तमिलनाडु में मामले 5000 के पार हो गए हैं क्योंकि दिन में वहां 580 नये मामले सामने आये । दक्षिणी राज्य में मृतक संख्या बढ़कर 37 हो गई है क्योंकि दिन में दो और महिलाओं ने कोविड-19 के चलते दम तोड़ दिया । राज्य में ऐसे व्यक्तियों की संख्या 3,822 है जिनका अभी भी इलाज चल रहा है जबकि पूरे मामले बढ़कर 5,409 हो गई है । जम्मू कश्मीर में कोरोना वायरस के 18 नये मामले सामने आये । इसके साथ ही केंद्र शासित प्रदेश में कुल मामले बढ़कर 793 हो गए । वहीं जम्मू में अब तक 68 मामले सामने आये हैं, कश्मीर घाटी में 725 मामले सामने आये हैं । पश्चिम बंगाल में कोविड-19 से और सात मौतें होने से मृतक संख्या बढ़कर 79 हो गई जबकि पिछले 24 घंटे में 92 नये मामले सामने आये हैं ।

केंद्रीय मंत्री हर्षवर्धन का बयान
पूरे भारत में कोरोना का कहर बढ़ता ही जा रहा है । लॉकडाउन से उम्मीद थी कि वायरस के संक्रमण कुछ कम होगा लेकिन अभी भी हर रोज पॉजिटिव केस बढ़ते ही जा रहे हैं । केंद्रीय स्वास्थ्य मंत्री हर्षवर्धन ने बृहस्पतिवार को कहा कि केरल, ओडिशा और जम्मू-कश्मीर समेत 13 राज्य और केंद्र शासित प्रदेशों में पिछले 24 घंटे में कोविड-19 का कोई नया मामला सामने नहीं आया । उन्होंने बताया कि बुधवार सुबह से 24 घंटे के अंदर कोरोना वायरस संक्रमण के 3,561 नए मामले सामने आए और 1,084 मरीज स्वस्थ हुए ।

महाराष्ट्र: आर्थर रोड जेल तक पहुंचा कोरोना, 77 कैदी और 26 कर्मचारी संक्रमित

भारत में मौत का स्तर
केंद्रीय मंत्री ने कहा, '' अन्य देशों की तुलना में भारत बेहतर स्थिति में है क्योंकि यहां मृत्यु दर 3.3 फीसदी और स्वस्थ होने की दर 28.83 फीसदी है ।'' उन्होंने कहा कि अब भी कुल 35,902 संक्रमित हैं, जिनमें से 4.8 फीसदी मरीज आईसीयू में हैं, 1.1 वेंटिलेटर पर हैं और 3.3 को ऑक्सीजन की जरूरत पड़ रही है । हर्षवर्धन ने उत्तर प्रदेश, ओडिशा और पश्चिम बंगाल में कोविड-19 की रोकथाम के लिए की गई तैयारियों और उपायों का भी जायजा लिया और कहा कि देश भर के 180 जिलों में पिछले सात दिन के भीतर श्वास संक्रमण का कोई नया मामला सामने नहीं आया ।

13 दिनों से कोई नया मामला नहीं
स्वास्थ्य मंत्रालय ने कहा कि अन्य 180 जिलों में पिछले सात से 13 दिन में कोई नया मामला सामने नहीं आया । इसी तरह, कम से कम 164 जिलों में पिछले 14-20 दिन में, 136 जिलों में पिछले 21-28 दिन में संक्रमण का नया मामला सामने नहीं आया । उन्होंने कहा कि छत्तीसगढ़, झारखंड, हिमाचल प्रदेश, जम्मू-कश्मीर, केरल, मिजोरम, मणिपुर, गोवा, मेघालय, लद्दाख, अरुणाचल प्रदेश, ओडिशा, अंडमान और निकोबार द्वीपसमूह में पिछले 24 घंटे में कोई नया मामला सामने नहीं आया है । उन्होंने कहा कि दमन और दीव, सिक्किम, नगालैंड और लक्षद्वीप में अब तक एक भी मामला नहीं आया है ।

327 सरकारी और 118 निजी प्रयोगशालाओं में रोजाना 95,000 तक परीक्षण
मंत्री ने कहा, 'कोविड-19 की जांच क्षमता में बढ़ोतरी हुई है । 327 सरकारी और 118 निजी प्रयोगशालाओं में रोजाना 95,000 तक परीक्षण किए जा रहे हैं । अब तक 13 लाख 57 हजार 442 जांच हो चुकी है ।' स्वास्थ्य आधारभूत ढांचे को लेकर जानकारी देते हुए हर्षवर्धन ने कहा कि अब तक देश में खासकर कोविड-19 के मरीजों का इलाज करने के लिए 821 अस्पताल हैं, जिनमें 1,50,059 बिस्तरों की क्षमता है और 1,19,109 बिस्तरों की क्षमता वाले 1,898 स्वास्थ्य केंद्र भी मरीजों के लिए हैं । इनके अलावा, 7,569 पृथक-वास केंद्र भी बनाए गए हैं । स्वास्थ्य मंत्री ने राज्यों से कहा कि सभी स्वास्थ्य सुविधाओं में नियंत्रण एवं रोकथाम के तरीकों को अपनाया जाना सुनिश्चित किया जाए ताकि स्वास्थ्यकर्मियों में संक्रमण फैलने का खतरा नहीं रहे ।
दिल्ली में कोरोना के 448 नए मामले सामने आए, एक मरीज की मौत
Coronavirus cases in delhi: राजधानी दिल्ली में आज कोरोना मरीजों के 448 नए मामले सामने आए हैं, जिसके कारण मरीजों की कुल संख्या 5980 पर पहुंच गई । आज 389 मरीज ठीक भी हुए हैं और एक मरीज की मौत हुई है
नई दिल्ली
राजधानी दिल्ली में आज कोरोना के कुल 448 नए मामले सामने आए जिसके बाद कोरोना संक्रमित कुल मरीजों की संख्या बढ़कर 5980 हो गई है । आज 389 मरीज ठीक भी हुए हैं और एक मरीज की मौत हुई है । दिल्ली में अब तक 1931 लोग ठीक होकर घर वापस जा चुके हैं, जबकि कुल 66 लोगों की मौत हो चुकी है । अब कुल ऐक्टिव केस 3983 है ।
आज कोई नया कंटेनमेंट जोन घोषित नहीं किया गया, बल्कि चार जोन (सिरियल नंबर 14,15,16,17) को कंटेनमेंट एरिया से बाहर निकाला गया । ऐसे में अब कुल कंटेनमेंट जोन की संख्या 88 रह गई है ।
नव
पूरे देश में कोरोना संक्रमित मरीजों का आंकड़ा 53 हजार पार कर गया है । 1787 लोगों की मौत हो चुकी है और 15 हजार 331 लोग ठीक भी हो चुके हैं । आज पूरे देश में कोरोना मरीजों की संख्या 2506 बढ़ गई, 1148 लोग ठीक हुए हैं और 93 लोगों की मौत हुई है ।


















