Covid-19: राजधानी दिल्ली में लगातार दूसरे दिन कोई मौत नहीं, 349 नए पॉजिटिव केस
रविवार को दिल्ली में एक साथ 427 पॉजिटिव केस सामने आए थे । जो कि अब तक का एक दिन में आने वाले पॉजिटिव केस में सबसे ज्यादा था । अबतक की कुल 64 मौतों में से 51 प्रतिशत की आयु 60 और उससे अधिक थी ।
नई दिल्ली
दिल्ली में आज ( सोमवार) को कोरना वायरस के 349 मामले सामने आए हैं । दिल्ली सरकार ने कहा कि लगातार दूसरे दिन कोई मौत नहीं हुई । रविवार की रात तक COVID-19 के मामलों की संख्या 4,549 थी, जिसमें 64 मौतें शामिल थीं ।
रविवार को सबसे ज्यादा मरीज
रविवार को दिल्ली में एक साथ 427 पॉजिटिव केस सामने आए थे । जो कि अब तक का एक दिन में आने वाले पॉजिटिव केस में सबसे ज्यादा था । अबतक की कुल 64 मौतों में से 51 प्रतिशत की आयु 60 और उससे अधिक थी । उनमें से बीस की आयु 50-59 के बीच और 11 की आयु 50 वर्ष से कम आयु की थी ।

घटाए गए सील इलाके
दिल्ली में कोरोना वायरस का असर धीमे-धीमें कम होता नजर आ रहा है । दिल्ली सरकार ने खतरे को देखते हुए 100 जगहों को सील कर दिया था । लेकिन हर रोज हालत में सुधार देखते हुए इलाको को खोला जा रहा है । सोमवार को भी तीन हॉटस्पॉट जोन को खोल दिया गया है । अब दिल्ली में कंटेनमेंट जोन की संख्या घटकर 90 रह गई है । पिछले 24 घंटे में तीन हॉटस्पॉट को खत्म किया गया है ।

पूरे देशभर में 2573 मामले
केंद्रीय स्वास्थ्य मंत्रालय ने कहा कि पिछले 24 घंटों में कोरोनावायरस के 2,573 नए मामले और 83 लोगों की मौत की खबर आई है । देश में कोरोनावायरस मामलों की संख्या बढ़कर 42,836 हो गई । देश में कुल सक्रिय कोरोना मामलों की संख्या 29,685 है, 11,761 मरीज ठीक होकर घर जा चुके हैं ।

मरने वालों की संख्या 1,389
इस वायरस से मरने वालों की संख्या 1,389 है । राज्यों में महाराष्ट्र में कोरोनावायरस मामलों की संख्या सबसे अधिक है । राज्य में कुल मामलों की संख्या 12,974 है, जबकि 548 लोगों की वहां इस वायरस मौत हो गई है । जबकि, ठीक होने वालों की संख्या 2,115 है । स्वास्थ्य मंत्रालय के आंकड़ों के मुताबिक, गुजरात में अब तक 4,449 मामले और दिल्ली में 5,428 मामले सामने आए हैं ।

इनमें तेजी से बढ़ रहे मामले
जिन अन्य राज्यों में मामलों में तेजी देखी गई है, वे हैं मध्य प्रदेश 2,942 मामले, राजस्थान 2,886 मामले, तमिलनाडु 3,023 मामले और उत्तर प्रदेश में 2,742 मामले हैं । सभी राज्यों में, मरने वाले लोगों की संख्या में भी महाराष्ट्र पहले स्थान पर है, जिसके बाद गुजरात में 290, मध्य प्रदेश में 165, राजस्थान में 71 और दिल्ली में 64 लोगों की मौत हुई है ।

अन्य राज्यों के हाल
अन्य प्रमुख राज्यों में, आंध्र प्रदेश में 1,650 मामले और 36 लोगों की मौत, बिहार में 517 मामले और चार लोगों की मौत, हरियाणा में 442 मामले और पांच मौतें, जम्मू और कश्मीर में 701 मामले और आठ मौतें, कर्नाटक में 642 मामले और 26 मौतें और केरल में 500 मामले और 4 लोगों की मौत हुई है । जिन राज्यों में 10 से कम मामले दर्ज हुए हैं, वे हैं त्रिपुरा, मिजोरम, पुदुचेरी, मणिपुर और अरुणाचल प्रदेश ।
कोरोना: देश में 24 घंटे में 2553 नए केस, रिकवरी रेट बढ़कर 27.5 फीसदी हुआ
Coronavirus in India: लॉकडाउन 3.0 के शुरू होने के बाद भी देश में कोरोना वायरस केे संक्रमण का मामला लगातार बढ़ता जा रहा है । पिछले 24 घंटे में देश में कोरोना के 2553 नए मामले सामने आए हैं । वही संक्रमित मरीजों का रिकवरी रेट भी बढ़कर 27.5 हो गया है ।
नई दिल्ली
देश में कोरोना का कहर लगातार जारी है । स्वास्थ्य मंत्रालय के आंकड़ों के अनुसार पिछले 24 घंटे में देश में कोरोना के 2,553 नए केस सामने आए हैं । इसके साथ ही देश में कोरोना के कुल मामलों की तादाद बढ़कर 42,533 हो गई है । देश में कोरोना से ठीक होने वाले लोगों का आंकड़ा भी तेजी से बढ़ रहा है । पिछले 24 घंटे में 1,074 मरीज ठीक हुए हैं । देश में कोरोना से ठीक होने वाले लोगों की संख्या भी बढ़कर 11,706 हो गई है जो 27.5 फीसदी है । हालांकि लॉकडाउन 3.0 के पहले दिन ढील दिए जाने के चलते देशभर से जो तस्वीरें सामने आई हैं, वे चिंतित करने वाली हैं ।

सोशल डिस्टेंसिंग भूले तो बढ़ेगा कोरोना
आज स्वास्थ्य, गृह और सरकार के अन्य विभागों की साझा प्रेस कॉन्फ्रेंस में भी इस पर गंभीर चिंता जताई गई । स्वास्थ्य मंत्रालय के संयुक्त सचिव लव अग्रवाल ने कहा कि लॉकडाउन के तीसरे चरण में आज से दी जा रही छूट के दौरान भी लोग सोशल डिस्टेंसिंग का पालन करें । जरूरी काम होने पर ही घरों से निकलें और भीड़-भाड़ वाली जगहों पर जाने से बचें ।
उन्होंने कहा कि यह नोटिस किया गया है कि कोरोना वायरस लॉकडाउन में छूट देने पर लोग सोशल डिस्टेंसिंग का सम्मान नहीं कर रहे । प्रतिबंधों में ढील होते ही संक्रमण फैलने की आशंका तेजी से बढ़ जाती है ।
गृह मंत्रालय ने जारी किया हेल्पलाइन नंबर
गृह मंत्रालय की संयुक्त सचिव ने कहा कि राज्यों को यह सुनिश्चित करने के लिए कहा गया है कि अंतर-राज्यीय कार्गो के आवामगन में कोई समस्या नहीं आए । इसके लिए गृह मंत्रालय में कंट्रोल रूम नंबर 1930 और नेशनल हाइवे अथॉरिटी ऑफ इंडिया हेल्पलाइन नंबर 1033 का उपयोग ड्राइवरों और ट्रांसपोर्टरों द्वारा लॉकडाउन से संबंधित किसी भी शिकायत को दर्ज करने के लिए किया जा सकता है ।

यूपी में कोरोना के कुल 1939 सक्रिय मामले
उत्तर प्रदेश के मुख्य सचिव (स्वास्थ्य) अमित मोहन प्रसाद ने बताया कि प्रदेश में कोरोना वायरस के कुल सक्रिय मामले 1939 है । अब तक 758 लोगों को पूरी तरह ठीक होने के बाद डिस्चार्ज किया जा चुका है । उन्होंने बताया कि संक्रमण के ये आंकड़े कुल 64 जिलों से आए हैं ।
मथुरा में कोरोना के 3 नये मरीज मिले, अब तक 31 संक्रमित
मथुरा
उत्तर प्रदेश के मथुरा में सोमवार को कोरोना वायरस के 3 नये मामले सामने आए । अलीगढ़ विश्वविद्यालय के जवाहर लाल नेहरू मेडिकल कॉलेज की वायरल रिसर्च ऐंड डायग्नोस्टिक लैब की रिपोर्ट के अनुसार, मथुरा से भेजे गए नमूनों में एक महिला, एक पुरुष और एक युवक में कोरोना संक्रमण की पुष्टि हुई है ।
मुख्य चिकित्सा अधिकारी (सीएमओ) शेर सिंह ने बताया, ‘सोमवार को आई रिपोर्ट के मुताबिक वृंदावन प्रवास कर रहे दो लोगों के नमूनों में संक्रमण की पुष्टि हुई है । इनमें से एक व्यक्ति पिछले दिनों विदेश यात्रा से लौटा था ।' उन्होंने बताया स्वास्थ्य विभाग की टीम इस संबंध में पूछताछ के लिए वृंदावन गई हुई है । एक अन्य मामला मथुरा के हॉटस्पॉट बने भार्गव गली क्षेत्र के 19 वर्षीय युवक का है ।

उन्होंने कहा, ‘हरियाणा के मेट्रो अस्पताल से मथुरा भेजे गए कोरोना संक्रमित को न जोड़ा जाए और करनाल से प्रारंभिक स्तर पर संक्रमित बताए गए मजदूर की रिपोर्ट भी नेगेटिव आती है तो तो इन तीन नये मामलों को मिलाकर कुल संक्रमितों की संख्या 31 मानी जाएगी जिनमें से दो की मौत हो चुकी है और पांच ठीक हो चुके हैं ।'

शेष संक्रमित व्यक्तियों का वृंदावन के कोविड एल-वन श्रेणी के आइसोलेशन वार्ड में इलाज चल रहा है । इधर, जिलाधिकारी सर्वज्ञराम मिश्र ने पुराने शहर के सील किए गए वायरस प्रभावित क्षेत्रों में लाॉकडाउन नियमों का सख्ती से पालन कराए जाने के आदेश दिए हैं ।
मथुरा में कोविड-19 से महिला की मौत, संक्रमण का नया मामला सामने आया
मथुरा, तीन मई (भाषा) उत्तरप्रदेश के मथुरा जनपद में कल देर रात कोरोना वायरस के संक्रमण से एक महिला की मृत्यु हो गई । शुक्रवार को उसके संक्रमित होने की रिपोर्ट मिली थी । इसके अलावा शहर के हॉटस्पॉट इलाके में एक अधेड़ व्यक्ति के भी संक्रमित पाए जाने की जानकारी मिली है । इसके साथ ही जिले में कोरोना वायरस से संक्रमित कुल लोगों की संख्या 28 हो गई है ।स्वास्थ्य विभाग के प्रवक्ता डॉ. जितेंद्र सिंह ने बताया, ‘‘मथुरा के आर्मी अस्पताल में भर्ती 55 वर्षीय महिला की शनिवार रात को मौत हो गई । वह 27 अप्रैल से ही वेंटिलेटर पर थी तथा
मथुरा, तीन मई (भाषा) उत्तरप्रदेश के मथुरा जनपद में कल देर रात कोरोना वायरस के संक्रमण से एक महिला की मृत्यु हो गई । शुक्रवार को उसके संक्रमित होने की रिपोर्ट मिली थी । इसके अलावा शहर के हॉटस्पॉट इलाके में एक अधेड़ व्यक्ति के भी संक्रमित पाए जाने की जानकारी मिली है । इसके साथ ही जिले में कोरोना वायरस से संक्रमित कुल लोगों की संख्या 28 हो गई है ।स्वास्थ्य विभाग के प्रवक्ता डॉ. जितेंद्र सिंह ने बताया, ‘‘मथुरा के आर्मी अस्पताल में भर्ती 55 वर्षीय महिला की शनिवार रात को मौत हो गई । वह 27 अप्रैल से ही वेंटिलेटर पर थी तथा शुक्रवार को उसकी रिपोर्ट पॉजिटिव आई थी ।’’ नमूनों की शनिवार को आई रिपोर्ट के मुताबिक, शहर के मण्डी रामदास निवासी 48 वर्षीय एक व्यक्ति कोरोना वायरस से संक्रमित पाया गया है । इससे जिले में अब तक संक्रमित लोगों की संख्या 28 हो गई है ।इससे पहले सोमवार को भी कोविड-19 से एक व्यक्ति की मौत हो गई थी ।












