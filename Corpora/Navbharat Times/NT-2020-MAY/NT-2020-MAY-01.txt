महाराष्ट्र में कोरोना मरीजों की संख्या 11 हजार के पार, 24 घंटों में सामने आए 1008 नए मामले
महाराष्ट्र में सोमवार को कोरोना वायरस (Coronavirus in Maharashtra)के संक्रमण का मामला बढ़कर साढ़े 11 हजार के पार पहुंच गया । मुंबई में शुक्रवार को कोरोना के 751 नए मामले सामने आए हैं ।
मुंबई
महाराष्ट्र में लगातार कोरोना वायरस के मामले सामने आ रहे हैं । अब महाराष्ट्र में 24 घंटों के दौरान 1008 नए कोरोना मरीजों की पुष्टि हुई है । इसके साथ ही कोरोना से 26 नई मौतें दर्ज की गई हैं । महाराष्ट्र में कोरोना वायरस से संक्रमितों का आंकड़ा 11506 पहुंच चुका है । अब तक राज्य में कोरोना वायरस के कारण 485 लोगों की मौत हो चुकी है । वहीं मुंबई में अब तक 7625 कोरोना पॉजिटिव मरीज सामने आ चुके हैं ।
शुक्रवार को हेल्थ डिपार्टमेंट की ओर से जारी आंकड़ों के मुताबिक, महाराष्ट्र में 1879 लोग कोरोना वायरस के संक्रमण से मुक्त हो चुके हैं और उन्हें अस्पताल से छुट्टी दे दी गई है । मुंबई में शुक्रवार को 95 कोरोना पॉजिटिव मरीज इलाज के बाद स्वास्थ्य हो गए, धीरे-धीरे स्वस्थ्य होने वाले मरीजों की संख्या बढ़ रही है ।

NBT
महाराष्ट्र में तेजी से बढ़ रहा आंकड़ा

मुंबई में नहीं थम रहा आंकड़ा
नगर निगम ग्रेटर मुंबई की ओर से बताया गया है कि सिर्फ मुंबई में शुक्रवार को कोरोना के 751 नए मामले सामने आए हैं और 5 लोगों की मौत हुई है । इस प्रकार सिर्फ मुंबई में ही कोरोना के संक्रमितों की कुल संख्या 7625 हो चुकी है । मुंबई शहर में ही कोरोना के चलते 295 लोगों की मौत हो चुकी है ।

महाराष्ट्र में रेड जोन जिले बढ़े, ग्रीन जोन जिले हुए कम, देखें पूरी लिस्ट
रेड जोन जिले बढ़े
कोरोना संक्रमितों की लिस्ट के आधार पर उसे रेड, ग्रीन और ऑरेंज जोन में रखा गया है । महाराष्ट्र के 36 जिलों में से पिछली बार की तुलना में रेड जोन की संख्या 11 से बढ़कर 14 तक पहुंच गई है । वहीं ग्रीन जोन की संख्या 9 से कम होकर 6 तक पहुंची है । इसके अलावा कुछ ऐसे भी जिले हैं, जो पहले रेड जोन में थे और वहां मरीजों की संख्या में हुई कमी के बाद इन्हें ऑरेंज जोन में डाल दिया गया है ।
बिजनौर में कोरोना वायरस से 18 लोग स्वस्थ हुए
बिजनौर, एक मई (भाषा) उत्तर प्रदेश के बिजनौर में कोरोना वायरस से संक्रमित 18 मरीज स्वस्थ हो गये है । सीएमओ डा. विजय कुमार यादव ने शुक्रवार को बताया कि हल्दौर स्थित एल वन अस्पताल में भर्ती 27 कोरोना संक्रमितों के दोनों नमूनों की रिपोर्ट इलाज के बाद निगेटिव आ गयी है । उन्होंने बताया कि इनमें 18 लोग बिजनौर जनपद के निवासी हैं । उन्होंने बताया कि अब बिजनौर के नौ मरीजों की रिपोर्ट का इंतजार है । सीएमओ ने बताया कि स्वस्थ हुए इन सभी को आज शाम अस्पताल से छुट्टी दे दी जायेगी ।
बिजनौर, एक मई (भाषा) उत्तर प्रदेश के बिजनौर में कोरोना वायरस से संक्रमित 18 मरीज स्वस्थ हो गये है । सीएमओ डा. विजय कुमार यादव ने शुक्रवार को बताया कि हल्दौर स्थित एल वन अस्पताल में भर्ती 27 कोरोना संक्रमितों के दोनों नमूनों की रिपोर्ट इलाज के बाद निगेटिव आ गयी है । उन्होंने बताया कि इनमें 18 लोग बिजनौर जनपद के निवासी हैं । उन्होंने बताया कि अब बिजनौर के नौ मरीजों की रिपोर्ट का इंतजार है । सीएमओ ने बताया कि स्वस्थ हुए इन सभी को आज शाम अस्पताल से छुट्टी दे दी जायेगी ।
कोविड-19: पाकिस्तान के एक और शीर्ष नेता कोरोना वायरस से संक्रमित
पाकिस्‍तान में एक और शीर्ष नेता को कोरोना वायरस से संक्रम‍ित पाया गया है । नैशनल असेंबली के अध्यक्ष असद कैसर कोरोना पॉज‍िट‍िव पाए गए हैं । देश में अब तक 385 लोगों की कोरोना वायरस से मौत हो गई है ।
इस्लामाबाद
पाकिस्तान की नैशनल असेंबली के अध्यक्ष असद कैसर कोरोना वायरस से संक्रमित पाए गए हैं । इसके साथ ही अधिकारियों ने देश में कोविड-19 के 990 नए मामले सामने आने की घोषणा की है । राष्ट्रीय स्वास्थ्य सेवा मंत्रालय ने शुक्रवार को बताया कि पिछले 24 घंटे में इस संक्रमण से 24 लोगों की मौत हो गई है । इसके साथ ही देश में अब तक जान गंवाने वाले लोगों की संख्या 385 हो गई है ।
मंत्रालय ने बताया कि इस दौरान संक्रमण के 990 नए मामले सामने आए हैं जो कि एक दिन में संक्रमित पाए जाने वाले लोगों की अपने आप में सर्वाधिक संख्या है । देश में इस वायरस की चपेट में आने वाले कुल लोगों की संख्या 16,817 हो गई है । कैसर संक्रमित पाए जाने वाले दूसरे शीर्ष नेता और सत्तारूढ़ पाकिस्तान तहरीक-ए-इंसाफ पार्टी के सदस्य हैं । इससे पहले सिंध के गवर्नर इमरान इस्माइल कोरोना वायरस से संक्रमित पाए गए थे ।

कैसर ने ट्वीट किया, ‘मैं कोरोना वायरस से संक्रमित पाया गया हूं और मैंने अपने घर में खुद को अलग कर लिया है । मैं पूरे देश से एहतियाती कदम उठाने का अनुरोध करता हूं ।’ द एक्सप्रेस ट्रिब्यून ने कैसर के भाई अब्दुल वाहिद के हवाले से बताया कि अध्यक्ष का बेटा और बेटी भी संक्रमित पाए गए हैं और वे पृथक-वास कर रहे हैं । इससे पहले कैसर के दो रिश्तेदार भी कोरोना वायरस से संक्रमित पाए गए थे ।

खबर के अनुसार, कैसर ने सरकार के सामाजिक दूरी के दिशा निर्देशों का उल्लंघन करते हुए सोमवार को अपने आवास पर इफ्तार का आयोजन किया था । इस बीच, स्वास्थ्य पर प्रधानमंत्री इमरान खान के सलाहकार जफर मिर्जा ने बृहस्पतिवार को कहा कि देश में मई के अंत या जून के मध्य तक इस वैश्विक महामारी का सबसे खराब दौर देखा जा सकता है ।

स्वास्थ्य मंत्रालय ने बताया कि अभी तक कुल 4,315 लोग इस बीमारी से स्वस्थ हो चुके हैं । सिंध के शिक्षा मंत्री सईद गनी मार्च के अंत में कोरोना वायरस से संक्रमित पाए जाने वाले देश के पहले नेता थे । वह इस बीमारी से उबर चुके हैं । प्रधानमंत्री खान बीते हफ्ते जांच में विषाणु से संक्रमित नहीं पाए गए थे ।


















