दुनिया में कोरोना से मरने वालों की संख्या 3 लाख पार, जानिए लिस्ट में भारत किस नंबर पर
कोरोना वायरस (Coronavirus in india) से वजह से मरने वालों की संख्या ने 3 लाख का आंकड़ा भी छू लिया है । भारत में भी संक्रमण (Covid-19 infection) तेजी से फैल रहा है और कल तक चीन (China) से भी अधिक संक्रमण भारत में होगा ।
नई दिल्ली
दुनिया भर में कोरोना वायरस (Coronavirus in india) का संक्रमण (Covid-19 infection) हर गुजरते दिन के साथ बढ़ता ही जा रहा है । दुनिया भर में कोरोना वायरस से अब तक 44 लाख से भी अधिक लोग संक्रमित हो चुके हैं और 3 लाख से भी अधिक लोगों की मौत हो चुकी है । करीब 16 लाख लोग अब तक कोरोना वायरस से ठीक हो चुके हैं । चीन (China) से फैले इस वायरस ने पूरी दुनिया की अर्थव्यवस्था ठप कर दी है । भारत में भी मामले 82 हजार का आंकड़ा छू चुके हैं । आइए जानते हैं किस देश में क्या हैं हालात?
1- अमेरिका

सबसे बुरी हालत अमेरिका की ही है, जहां पर अब तक 14 लाख से भी अधिक लोग कोरोना वायरस से संक्रमित हो चुके हैं । यहां मरने वालों की संख्या 85 हजार से अधिक हो चुकी है, जबकि करीब ढाई लाख लोग सही होकर घर जा चुके हैं ।

2- रूस

कोरोना संक्रमण के मामले में रूस दूसरे नंबर पर पहुंच गया है, जहां ढाई लाख से भी अधिक लोग कोरोना वायरस से संक्रमित हो चुके हैं, जबकि करीब 2300 लोगों की मौत हो चुकी है । वहीं 53 हजार से भी अधिक लोग सही हो चुके हैं ।

3- यूनाइटेड किंगडम

यूके इस लिस्ट में तीसरे नंबर पर है, जहां करीब 2.33 लाख लोग कोरोना वायरस पॉजिटिव पाए जा चुके हैं । कोरोना के संक्रमण की वजह से यहां अब तक 33 हजार से भी अधिक लोगों की जान जा चुकी है, जबकि 1000 के करीब लोग अब तक कोरोना से ही हुए हैं ।

4- स्पेन

कोरोना वायरस की वजह से स्पेन में 2.29 लाख लोग संक्रमित हो चुके हैं, जबकि 27 हजार से अधिक लोगों की जान जा चुकी है । वहीं 1.43 लाख लोग अब तक इसे सही हुए हैं ।

5- इटली

एक वक्त इटली में संक्रमण सबसे अधिक था, लेकिन अब वह इस लिस्ट में खिसक कर पांचवें नंबर पर पहुंच गया है । इटली में अब तक कोरोना वायरस से 2.23 लाख लोग संक्रमित हो चुके हैं, जबकि 31 हजार से भी अधिक लोगों को अपनी जान गंवानी पड़ी है । वहीं 1.15 लाख लोग इस संक्रमण को मात देकर ठीक हो चुके हैं ।

6- ब्राजील

कोविड-19 का संक्रमण ब्राजील में 2 लाख से अधिक लोगों में फैल चुका है । इससे अब तक ब्राजील में करीब 14 हजार लोगों की मौत हो चुकी है । वहीं, करीब 80 हजार लोग ठीक हो चुके हैं ।

7- फ्रांस

कोरोना वायरस ने फ्रांस में करीब 1.78 लाख लोगों को संक्रमित कर दिया है और 27 हजार से भी अधिक लोगों की जान ले ली है । वहीं करीब 60 हजार लोग कोरोना से जंग जीतकर अपने घर वापस जा चुके हैं ।

8- जर्मनी

दुनिया भर में कोरोना वायरस के संक्रमण के मामले में जर्मनी 8वां देश है । यहां 1.72 लाख के करीब लोग कोरोना वायरस से संक्रमित हो चुके हैं, जबकि 7,700 के करीब लोगों की मौत हो चुकी है । अब तक लगभग डेढ़ लाख लोग कोरोना से जंग जीत चुके हैं । इसके अलावा इस लिस्ट में नौवें नंबर पर 1.44 लाख और दसवें पर ईरान 1.14 लाख लोगों के कोरोना संक्रमण के साथ है ।

11- चीन

जिस चीन से ये वायरस फैलना शुरू हुआ है, वहां पर इसकी रफ्तार बहुत ही धीमी हो चुकी है । फिलहाल संक्रमण के मामले में चीन दुनिया में 11वें नंबर पर है । अब तक चीन में करीब 83 हजार लोग कोरोना वायरस से संक्रमित हुए हैं, जिनमें से 4,600 के करीब लोगों की मौत हो चुकी है । इसके अलावा लगभग 80 हजार लोग कोरोना वायरस से जंग जीतने में कामयाबी हासिल कर चुके हैं ।

12- भारत

कोरोना वायरस का संक्रमण भारत में अब तक करीब 82 हजार लोगों में फैल चुका है । माना जा रहा है आज शाम से पहले ही भारत में कोरोना वायरस का संक्रमण इतना बढ़ जाएगा कि चीन से अधिक लोग भारत में संक्रमित हो जाएंगे । भारत में अब तक कोरोना वायरस से 2600 के करीब लोगों की मौत हुई है, जबकि लगभग 28 हजार लोग सही होकर घर जा चुके हैं ।

ये तस्वीरें बताती हैं, कोरोना वायरस ने कैसे बदल दी है जीवनशैली
कोरोना वायरस (Corona Virus) को फैलने से रोकने के लिए लगाए गए लॉकडाउन को 50 दिन बीत गए हैं । एक दिखाई न देने वाले दुश्मन ने पूरी दुनिया की जीवनशाली बदलकर रख दी है । अब इंसान ऐसा जीवन जीने को मजबूर है जिसकी उसने कभी कल्पना भी न की होगी । आइए इन 10 तस्वीरों से समझते हैं कि आखिर हमारा जीवन कितना बदल गया है ।

कोरोना वायरस ने हमारी जिंदगी बदलकर रख दी है । इस संकट में कुछ ऐसी तस्वीर भी सामने आती हैं जिनको देखकर दिल पसीज जाता है । जेठ की इस धूप में अपनी मां के आंचल का सहारा ले छोटे-छोटे मासूम भी सैकड़ों मील की यात्रा पर निकल चुके हैं । ऐसी यात्रा जिसकी शुरुआत का तो पता है पर अंत अंधेरे में है । दुधमुंहे बच्चे इस भीषण गर्मी में बूंद-बूंद पानी को भी तरस रहे हैं ।
मासूमों का हाल बेहाल

तपती सड़कों पर लोग सहारे की तलाश करते हैं । ऐसे में अगर कोई ट्रक उन्हें बिठा भी ले तो सिर पर चमकता सूरज शरीर जला देता है । ये कष्ट केवल बड़े ही नहीं बच्चे भी झेल रहे हैं । पालने में झूलने की उम्र में वे ट्रक से झूल रहे हैं और मां की थपकी की जगह ट्रक के धक्के खाने को मजबूर हैं ।

सुनसान अंतिम यात्रा

भारत ऐसा देश है जहां जन्म और मृत्यु दोनों का उत्सव होता है । दुख और सुख दोनों में लोग इकट्ठा होते हैं । दुर्भाग्य ही है कि इस कोरोना संकट के समय पार्थिव शरीर के साथ अपने लोग भी नहीं रहते । अंतिम यात्रा में दो-चार लोग ही शामिल हो पाते हैं । कब्रिस्तान की यह तस्वीर बता रही है कि अब न केवल इंसान बल्कि शव भी अकेला पड़ गया है ।

ट्रक से सामान ही नहीं इंसान भी ढोए जा रहे

लॉकडाउन और कोरोना संकट ने अब ये दिन भी दिखा दिए हैं कि ट्रक न सिर्फ सामान ढोने के लिए प्रयोग में लाए जा रहे हैं बल्कि इंसान भी इस कड़ी धूप में, खुले ट्रक में सैकड़ों किलोमीटर का सफर करने को मजबूर है ।

ठेके पर भी अनुशासन

महीने भर बाद जब शराब की दुकानें खुलीं तो पियक्कड़ों की लंबी कतारें देखने को मिलीं । हालांकि पुलिस या कोरोना के डर से लोग कतारबद्ध खड़े दिखाई दिए । शराब के लिए लोगों ने 12-12 घंटे तक का इंतजार कर लिया ।

डॉक्टर

पहले तो डॉक्टर ऑपरेशन थिएटर में भी इतनी सुरक्षा नहीं रखते थे ।कोरोना की वजह से अब डॉक्टर पीपीई किट में देखे जा रहे हैं । मरीजों को देखते वक्त वे काफी एहतियात भी बरत रहे हैं । तस्वीर में एक शख्स की जांच की जा रही है और डॉक्टर शीशे की दीवार के उस पार है ।

सड़कों पर सन्नाटा

सोचिए, अगर पैदल ही चलना था तो इतनी लंबी, चौड़ी कंकरीट की सड़कें बनाने की जरूरत क्या थी । बड़े-बड़े वाहनों के फर्राटा भरने के लिए बनाई गई ये सड़कें आज सुनसान हैं और इसपर अगर इंसान नजर भी आते हैं तो पैदल ।

बाजार में भी 'अकेले'

बाजार का नाम लेते ही सबसे पहले जो तस्वीर उभरती है वह है भीड़ की । लेकिन आजकल आलम ये है कि तस्वीर थोड़ी दूर से ली जाए तो एक ही इंसान कैमरे में कैद होगा । मार्केट में भी सोशल डिस्टैंसिंग का पालन करना जरूरी है । साथ ही लोगों के चेहरे पर मास्क भी देखे जा सकते हैं ।

ट्रेन बिहार जा रही है?

इतनी खाली ट्रेनें हिंदुस्तान में विरले ही देखने को मिलती थीं और फिर अगर ये रेलगाड़ी बिहार जा रही हो तो इतने कम लोग 'बर्दाश्त' ही नहीं किए जा सकते । लॉकडाउन के इस वक्त में जो स्पेशल ट्रेनें चलाई गई हैं, उनमें सोशल डिस्टैंसिंग का भी ध्यान रखा जा रहा है । यात्रियों को नियम कानून का पालन करना है और वही लोग सफर कर पा रहे हैं जिनका टिकट कन्फर्म है ।

जेठ की दोपहरी और पैदल लोग

लॉकडाउन के बाद रोजगार छिन जाने के बाद प्रवासी मजदूर परिवार के साथ पैदल ही घर की तरफ रवाना हो गए । कितने ही लोग तो सड़क हादसों में मारे गए लेकिन इस संकट के दौर में घर के अलावा कुछ दिखाई नहीं दे रहा । किसने सोचा था कि इस वैज्ञानिक युग में लोगों को सैकड़ोें किलोमीटर पैदल चलकर अपने घर जाना पड़ेगा?

ठेले पर परिवार

इस ठेले का इस्तेमाल आपने सब्जी या चाट बेचने के लिए होते हुए ही देखा होगा । आज मजबूर लोग इसी ठेले के सहारे अपने बुजुर्ग परिजनों को सैकड़ों किलोमीटर की यात्रा करवा रहे हैं ।

मजबूरी

जो रेलवे ट्रैक ट्रेनों को दौड़ने के लिए बनाया गया है आज वहां मजबूर इंसान चलता नजर आ रहा है । महाराष्ट्र के औरंगाबाद में एक दर्दनाक हादसे में 16 मजदूरों की मौत भी हो गई । लोग करें भी तो क्या, ट्रेन नहीं मिली तो खुद ही चल दिए ट्रैक पर ।

कोरोना वायरस से संक्रमित पाये गये नोएडा के एक कैंसर पीड़ित की मौत
नोएडा, 15 मई (भाषा) नोएडा के सेक्टर-150 में रहने वाले कैंसर से पीड़ित और कोरोना वायरस से संक्रमित पाये गये 71 वर्षीय एक व्यक्ति की दिल्ली के एक अस्पताल में शुक्रवार को मौत हो गई । अधिकारियों ने यह जानकारी दी । जिला सर्विलांस अधिकारी डा. सुनील दोहरे ने बताया कि नोएडा के सेक्टर 150 में रहने वाले 71 वर्षीय व्यक्ति कैंसर से पीड़ित थे । उन्हें दिल्ली के एक अस्पताल में उपचार के लिए भर्ती कराए गए थे । जब उनकी कोविड-19 के लिए जांच की गई तो वह कोरोना वायरस से संक्रमित पाए गए । उन्होंने बताया कि आज उनकी दिल्ली के
नोएडा, 15 मई (भाषा) नोएडा के सेक्टर-150 में रहने वाले कैंसर से पीड़ित और कोरोना वायरस से संक्रमित पाये गये 71 वर्षीय एक व्यक्ति की दिल्ली के एक अस्पताल में शुक्रवार को मौत हो गई । अधिकारियों ने यह जानकारी दी । जिला सर्विलांस अधिकारी डा. सुनील दोहरे ने बताया कि नोएडा के सेक्टर 150 में रहने वाले 71 वर्षीय व्यक्ति कैंसर से पीड़ित थे । उन्हें दिल्ली के एक अस्पताल में उपचार के लिए भर्ती कराए गए थे । जब उनकी कोविड-19 के लिए जांच की गई तो वह कोरोना वायरस से संक्रमित पाए गए । उन्होंने बताया कि आज उनकी दिल्ली के अस्पताल में ‘‘कई अंगों के काम नहीं करने’’ की वजह से मौत हो गई । उन्होंने बताया कि कोरोना वायरस के संक्रमण से गौतम बुध नगर जिले में यह चौथी मौत है । उन्होंने बताया कि बृहस्पतिवार को कोविड-19 संक्रमण के 169 लोगों की जांच रिपोर्ट आई । उनमें से चार लोग कोरोना वायरस से संक्रमित पाए गए, जबकि 165 लोगों की रिपोर्ट निगेटिव आई है । डा. दोहरे ने बताया कि आज कोरोना वायरस से संक्रमित पाए गए लोगों में सेक्टर 12 की रहने वाली 78 वर्षीय एक महिला, गांव नगला का रहने वाला 21 वर्षीय एक युवक तथा सेक्टर 5 के रहने वाले 22 वर्षीय और 41 वर्षीय दो व्यक्ति शामिल हैं । उन्होंने बताया कि 10 मरीजों को यहां के विभिन्न अस्पतालों से उपचार के दौरान आज छुट्टी दी गई है । उन्होंने बताया कि पांच महिलाएं तथा तीन पुरुष ग्रेटर नोएडा के शारदा अस्पताल से उपचार के दौरान ठीक हुए हैं । जिन्हें आज अस्पताल से छुट्टी दी गई है । उन्होंने बताया कि कोविड-19 से संक्रमित आज चार मरीज पाए जाने के बाद यहां पर कुल मरीजों की संख्या 242 हो गई है, जबकि 169 मरीजों को स्वस्थ होने के बाद विभिन्न अस्पतालों से छुट्टी दी जा चुकी हैं जबकि 69 मरीजों का यहां के विभिन्न अस्पतालों में इलाज चल रहा है । उन्होंने बताया कि 442 लोगों को पृथक-वास में रखा गया है

