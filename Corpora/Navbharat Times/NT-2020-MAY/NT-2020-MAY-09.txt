कोरोना कहर में बिहार से गुड न्यूज: स्वास्थ्य मंत्री बोले- आज ठीक हुए 33 मरीज
बिहार में अब तक 38 में से 36 जिले कोरोना की चपेट में हैं । इस खतरनाक वायरस की चपेट में आने से प्रदेश में 5 लोगों की मौत हुई है । सबसे ज्यादा कोरोना पॉजिटिव के मुंगेर से आए हैं । वहीं पिछले 36 घंटे में 82 लोगों ने कोरोना वायरस को शिकस्त देने में कामयाबी हासिल की है ।

नीलकमल, पटना
बिहार में कोरोना महामारी के बढ़ते मामलों के बीच अच्छी खबर सामने आई है । प्रदेश में कोरोना संक्रमित मरीज तेजी से ठीक हो रहे हैं । बिहार के स्वास्थ्य मंत्री मंगल पांडे ने इस बात की जानकारी दी है । उन्होंने बताया कि शनिवार सुबह 33 और कोरोना संक्रमित मरीजों के ठीक होने की सूचना मिली है । बिहार में अब तक कोरोना से ठीक होने वाले मरीजों की संख्या 300 हो गई है । बिहार में कोरोना संक्रमित मरीजों के ठीक होने का प्रतिशत अब 52 हो गया है ।
मंगल पांडेय बोले- अब तक 300 मरीज हुए ठीक
स्वास्थ्य मंत्री मंगल पांडेय ने बताया कि अब तक बिहार में कुल 580 कोरोना के मरीज सामने आए हैं, जिनमें से 300 मरीज ठीक हो चुके हैं । आज कुल 33 कोरोना पॉजिटिव मरीजों के स्वस्थ होने की सुखद जानकारी मिली है । पिछले 36 घंटे में 82 लोगों ने कोरोना वायरस को शिकस्त देने में कामयाबी हासिल की है ।
'बिहार में तेजी से ठीक हो रहे हैं कोरोना के मरीज'
मंगल पांडेय ने कहा कि बिहार में कोरोना के मरीज तेजी से ठीक हो रहे हैं । अभी तक स्वस्थ होने वाले मरीजों की कुल संख्या 300 है जो कि कुल संक्रमित मामलों का 52 फीसदी है । उन्होंने यह भी बताया कि सोमवार से पटना के PMCH में मीडिया के साथियों का कोरोना जांच कराया जाएगा । जिसके लिए PMCH को आवश्यक दिशा-निर्देश दिया जा चुका है ।


सूबे के 38 में से 36 जिले कोरोना की चपेट में
बिहार में अब तक 38 में से 36 जिले कोरोना की चपेट में आ चुके हैं । वहीं इस खतरनाक वायरस की चपेट में आने से अब तक प्रदेश में 5 लोगों की मौत हुई है । सबसे ज्यादा कोरोना पॉजिटिव के मुंगेर से आए हैं । यहां अब तक 102 मामले आए हैं, एक मरीज की मौत भी हुई है । बक्सर में 56, रोहतास में 54 और पटना में 52 मामले सामने आए हैं ।

कोरोना राहत: बिहार में आज 12 हजार से ज्यादा लोगों की हो रही 'घर वापसी'
देश के दूसरे हिस्सों से बिहार पहुंचने वाली स्पेशल ट्रेनों का सिलसिला लगातार जारी है । ट्रेन से घर वापसी करने वाले सभी लोगों की मेडिकल जांच के बाद उन्‍हें 21 दिन के लिए क्वारंटीन सेंटर भेजा जा रहा है । ट्रेनों से आने वाले लोगों को स्‍टेशन से उनके गृह जिले तक पहुंचाने के लिए विशेष बसों की भी व्यवस्था की गई है ।
नीलकमल, पटना
लॉकडाउन की वजह से दूसरे राज्यों में फंसे बिहार के करीब 12 हजार से ज्यादा लोगों की आज घर वापसी हो रही है । पूर्व मध्य रेल के मुख्य जनसंपर्क अधिकारी राजेश कुमार ने बताया कि देश के अलग-अलग राज्यों से 12 ट्रेनें बिहार के लोगों को लेकर पहुंच रही हैं । ये ट्रेनें प्रदेश के अलग-अलग स्टेशनों पर पहुंचेंगी, जहां यात्रियों के उतरने के बाद प्लेटफार्म पर ही सभी लोगों की स्क्रीनिंग कराई जाएगी । इसके बाद ही उन्हें स्टेशन से बाहर बसों तक जाने की इजाजत दी जाएगी ।
आज आने वाली ट्रेन कहां और कितने बजे पहुंचेंगी, जानिए
* रोहतक-कटिहार 4.30 बजे
* सूरत-गया 11.30 बजे
* नई दिल्ली-मुजफ्फरपुर सुबह 9.30 बजे
* जालंधर कैंट-मुजफ्फरपुर शाम 5.15 बजे
* अंबाला-भागलपुर शाम 5.15 बजे
* सूरत-छपरा सुबह 8 बजे
* वडोदरा-दरभंगा शाम 3.15 बजे
* कल्याण-अररिया शाम 5.40 बजे
* अलप्पुजा-बेतिया शाम 4 बजे
* लुधियाना-सहरसा-दोपहर 12.10 बजे
* लुधियाना-सीतामढ़ी दोपहर 12.50 बजे
* अलीगढ़-पूर्णिया दोपहर 1.30 बजे

रेलवे ने ट्रेन की बोगी में तैयार किया 'कोविड देखभाल केंद्र'
पूर्व मध्य रेल के CPRO राजेश कुमार ने बताया कि कोरोना वायरस से संक्रमित मरीजों के लिए भारतीय रेल में 5231 कोचों को 'कोविड देखभाल केंद्र' के रूप में बदल दिया है । इनमें पूर्व मध्य रेल की ओर से तैयार किए गए 269 कोचें भी शामिल हैं । जिसे केंद्रीय स्वास्थ्य एवं परिवार कल्याण मंत्रालय के दिशा-निर्देश के अनुरूप 'कोविड देखभाल केंद्रों' को सौंपा जा सकता है । राजेश कुमार ने बताया कि देश में 215 स्टेशनों में से 85 स्टेशनों पर रेलवे की ओर से स्वास्थ्य देखभाल सुविधाएं उपलब्ध कराई जाएंगी । इसके अलावा राज्य के अनुरोध पर और 130 स्टेशनों पर ये सुविधाएं उपलब्ध करायी जा सकती हैं, जहां डॉक्टर सहित अन्य आवश्यक मेडिकल सुविधा राज्य सरकार स्वयं तय करेंगे ।
बिहार के कौन से स्टेशन हैं शामिल
CPRO राजेश कुमार ने बताया कि इस संबंध में केंद्र सरकार की ओर से राज्य सरकारों को आवश्यक दिशा-निर्देश भी जारी कर दिए गए हैं । 215 स्टेशनों में से बिहार राज्य के 15 स्टेशन बरौनी, दरभंगा, जयनगर, मुजफ्फरपुर, नरकटियागंज, पटना जं., रक्सौल, सहरसा, समस्तीपुर, सीतामढ़ी, सोनपुर, जमालपुर, छपरा, सीवान और कटिहार पर स्वास्थ्य देखभाल सुविधाएं उपलब्ध कराई जा सकती हैं । इन स्टेशनों पर पूर्व मध्य रेल की ओर से आइसोलेशन/क्वारंटीन वार्ड के रूप में बदले जा चुके 269 रेलवे कोचों को खड़ा किया जा सकता है । ये कोच हर तरह की चिकित्सा सुविधाओं से लैस हैं और इनमें कोविड-19 से संक्रमित या संदिग्ध मरीजों को आइसोलेशन/क्वारंटीन करने की व्यवस्था है ।
भारत के 62000 कोरोना पॉजिटिव मामलों में करीब 33 प्रतिशत महाराष्ट्र से, बढ़ रही मोदी की चिंता!
भारत में कोरोना वायरस (Coronavirus) के बढ़ते मामलों के बीच सबसे ज्यादा चिंता महाराष्ट्र ने बढ़ाई है । यहां बढ़ रही कोरोना वायरस से संक्रमितों की संख्या पूरे भारत की संख्या का करीब 32.62 प्रतिशत है ।
मुंबई
भारत में कोरोना से संक्रमित (Coronavirus in India) लोगों की कुल संख्या अब 62,000 है जबकि इस भयंकर वायरस से 17,847 से ज्यादा लोग पूरी तरह ठीक हो चुके हैं । इतना ही नहीं, 1981 लोग अबतक इस वायरस से काल के मुंह में भी जा चुके हैं । वहीं, भारत के मामलों की कुल संख्या की अपेक्षा लगभग 32.62 प्रतिशत केस अकेले महाराष्ट्र से (Corona cases in Maharashtra) हैं । इन मामलों में लगातार इजाफा होता जा रहा है । पिछले 24 घंटे में यहां 1,165 कोरोना पॉजिटिव मामले सामने आए हैं और 48 लोगों की इस महामारी की वजह से दर्दनाक मौत हो गई है ।
इसके साथ ही राज्य में कोरोना वायरस से संक्रमित लोगों की संख्या 20 हजार के पार जा चुकी है । यहां अब कोरोना से संक्रमित लोगों की संख्या 20 हजार 228 पहुंच गई है । इसके साथ ही राज्य में कुल मृतकों की संख्या 779 के आंकड़े को छू चुकी है । वहीं, अकेले मुंबई में पिछले 24 घंटे में कोरोना पॉजिटिव 722 मामले सामने आए हैं और 9 लोगों की मौत हुई है । मुंबई में कुल कोरोना पॉजिटिव 12 हजार 864 आए हैं जबकि कुल 489 लोगों की अबतक मौत हुई है ।
आरोग्य सेतु दे रहा हॉटस्पॉट्स का पता
उधर, कोरोना संकट से निपटने में आरोग्य सेतु ऐप कितना बड़ा हथियार साबित हो रहा है, इस बात का अंदाजा नीति आयोग के सीईओ अमिताभ कांत के दावे से लगाया जा सकता है । उन्होंने कहा कि इस ऐप से देशभर में 300 कोरोना हॉटस्पॉट्स का पता लगा है । उनके मुताबिक, इस आशंका को खारिज नहीं किया जा सकता है कि अगर आरोग्य सेतु ऐप नहीं होता तो ये उभरते हॉटस्पॉट्स पकड़ में नहीं आते । उन्होंने कहा कि इस ऐप ने अथॉरिटीज को देशभर के 650 हॉटस्पॉट्स और 300 उभरते हॉटस्पॉट्स को लेकर अलर्ट कर दिया ।
महाराष्ट्र में कोविड-19 के 1,165 नए मामले सामने आए, आंकड़ा 22,228 पहुंचा
मुंबई, नौ मई (भाषा) महाराष्ट्र में शनिवार को कोविड-19 संक्रमण के 1,165 नए मामले सामने आए जिसके बाद राज्य में संक्रमित मरीजों का आंकड़ा 20,228 पहुंच गया । स्वास्थ्य विभाग के अधिकारियों ने बताया कि पिछले 24 घंटों में संक्रमण के कारण 48 लोगों की जान चली गई जिसके बाद राज्य में इससे हुई मौतों की संख्या 779 हो गई । अधिकारी ने बताया कि पिछले 24 घंटों में संक्रमण के कारण मरे 48 लोगों में से 27 मुंबई शहर के, नौ पुणे शहर से, आठ नासिक के मालेगांव, एक-एक अकोला, पुणे जिला,नांदेड़ और अमरावती के थे । अधिकारियों के अनुसार मुंबई
मुंबई, नौ मई (भाषा) महाराष्ट्र में शनिवार को कोविड-19 संक्रमण के 1,165 नए मामले सामने आए जिसके बाद राज्य में संक्रमित मरीजों का आंकड़ा 20,228 पहुंच गया । स्वास्थ्य विभाग के अधिकारियों ने बताया कि पिछले 24 घंटों में संक्रमण के कारण 48 लोगों की जान चली गई जिसके बाद राज्य में इससे हुई मौतों की संख्या 779 हो गई । अधिकारी ने बताया कि पिछले 24 घंटों में संक्रमण के कारण मरे 48 लोगों में से 27 मुंबई शहर के, नौ पुणे शहर से, आठ नासिक के मालेगांव, एक-एक अकोला, पुणे जिला,नांदेड़ और अमरावती के थे । अधिकारियों के अनुसार मुंबई शहर में कोरोना वायरस संक्रमण के कुल मामले 12,864 हो गए । जबकि संक्रमण से हुई मौतों का आंकड़ा 489 पहुंच गया है । पुणे में संक्रमण के कुल मामले 1,975 पहुंच गए जबकि इससे अब 141 लोगों की मौत हो चुकी है ।

कोरोना: दिल्ली में 224 नए मामले, संक्रमितों की संख्या 6542 हुई
Coronavirus in Delhi: दिल्ली में शुक्रवार शाम 4 बजे से रात 12 बजे तक कोरोना के 224 नए मामले सामने आए । जिसके बाद राष्ट्रीय राजधानी में कोरोना संक्रमितों की कुल संख्या बढ़कर 6542 हो गई है । दिल्ली स्वास्थ्य विभाग ने अपने कोरोना अपडेट के समय में भी बदलाव किया है । दिल्ली में अब स्वास्थ्य विभाग रोज सुबह कोरोना अपडेट जारी करेगा ।
नई दिल्ली
दिल्ली में जारी लॉकडाउन के तीसरे चरण के बावजूद कोरोना वायरस का कहर लगातार बढ़ता जा रहा है । शुक्रवार शाम 4 बजे से रात 12 बजे तक राष्ट्रीय राजधानी में कोरोना के 224 नए मामले सामने आए । इसके बाद दिल्ली में संक्रमित लोगों की संख्या बढ़कर 6542 हो गई है । वहीं अभी तक 68 लोगों की मौत हो चुकी है ।
4454 हुए कुल एक्टिव केस
स्वास्थ्य विभाग ने बताया कि राजधानी में कुल एक्टिव मामलों की संख्या 4454 है जबकि अबतक 2020 लोग संक्रमण से पूरी तरह उबर चुके हैं ।

नोएडा में 44 कंटेनमेंट जोन, आपका इलाका तो नहीं

कोरोना अपडेट के समय में बदलाव
दिल्ली स्वास्थ्य विभाग ने कोरोना वायरस को लेकर दिए जा रहे अपडेट में बदलाव करते हुए कहा कि अब हर सुबह राज्य में पिछले 24 घंटे का अपडेट जारी किया जाएगा । शनिवार को जारी अपडेट शुक्रवार शाम 4 बजे से रात 12 बजे तक का ही है ।

दिल्ली में कोरोना वायरस से मौत के मामलों को लेकर भ्रम
दिल्ली में कोरोना वायरस से मौत के मामलों को लेकर भ्रम की स्थिति है क्योंकि सरकार ने मृतकों की संख्या जहां 68 बताई है, वहीं चार अस्पतालों से मिले आंकड़ों के अनुसार मृतकों की संख्या 92 है । दिल्ली सरकार ने अपने स्वास्थ्य बुलेटिन में शुक्रवार को कोरोना वायरस से मरनेवालों की संख्या 68 बताई । उसका यह संख्या एम्स, सफदरजंग, राम मनोहर लोहिया और लेडी हार्डिंग मेडिकल कॉलेज सहित 10 अस्पतालों से एकत्र किए गए डेटा पर आधारित है ।

बुलेटिन में यह बताया गया
बुलेटिन के अनुसार शुक्रवार तक एम्स (दिल्ली और झज्जर) में कोरोना वायरस से दो लोगों की मौत हुई है, सफदरजंग अस्पताल में चार और राम मनोहर लोहिया अस्पताल में 26 लोगों की मौत हुई है, जबकि लेडी हार्डिंग कॉलेज में कोई मौत नहीं हुई है । इन अस्पतालों के अधिकारियों का कहना है कि दिल्ली सरकार के बुलेटिन में बताई गई मृतकों की संख्या की तुलना में राष्ट्रीय राजधानी में कोरोना वायरस से मरने वालों की संख्या ज्यादा है ।










