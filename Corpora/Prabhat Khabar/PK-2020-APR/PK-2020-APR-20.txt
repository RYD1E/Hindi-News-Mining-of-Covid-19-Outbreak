देश / Breaking News India: पालघर मॉब लिंचिंग पर केंद्र ने उद्धव सरकार से मांगी रिपोर्ट, दो पुलिसकर्मी सस्पेंड
Breaking News, Delhi, Uttar Pradesh, Mumbai, Patna, Ranchi: देश-दुनिया में कोरोनावायरस का कहर बढ़ता जा रहा है. देश में कोरोना संक्रमितों की संख्या 16 हजार पार कर गई है और 500 से ज्यादा लोगों की मौत हो चुकी है. कोरोना संकट को देखते हुए पूरे देश में लॉकडाउन को 3 मई तक के लिए बढ़ाया गया है. राहत की बात है कि अब तक 2302 लोग ठीक हो चुके हैं. इस बीच लॉकडाउन 2.0 का आज छठवां दिन है. लॉकडाउन के दूसरे चरण के पूरे होने में अब 13 दिन बाकी है. आज से देश के कुछ इलाकों में लॉकडाउन में सशर्त छूट दी गई है. प्रधानमंत्री नरेंद्र मोदी के ऐलान के मुताबिक आज से कुछ राज्यों में लॉकडाउन से छूट मिलने के आसार हैं. हालांकि, कोरोना के बढ़ते मामलों के बीच इक्का-दुक्का राज्यों को छोड़कर ज्यादातर राज्य डील देने के मूड में नहीं हैं. गैर-कनटेनमेंट जोन यानी जिन जिलों में कोरोना का एक भी मरीज नहीं या जहां 10 से कम मरीज हैं वहां कुछ बेहद जरूरी उद्योग धंधों को छूट दी जा सकती है. केंद्र के निर्देशों के अनुसार राज्यों अपने जिलों को रेड, ऑरेंज और ग्रीन जोन में बांटा है. कोरोना संकट और लॉकडाउन से जुड़ी अपडेट के लिए बनें रहें हमारे साथ.
केंद्र ने मांगी रिपोर्ट
साधुओं की पीट-पीटकर हत्या के मामले में केंद्रीय गृह मंत्रालय भी एक्टिव हो गया है. समाचार एजेंसी एएनआई के मुताबिक, गृह मंत्रालय ने महाराष्ट्र की उद्धव सरकार से रिपोर्ट मांगी है. सूत्रों के मुताबिक, इस रिपोर्ट में पूछा गया है कि सरकार की ओर से क्या-क्या कार्रवाई की गई है?

कोरोना संक्रमण से जुड़ी हर Breaking News in Hindi से अपडेट रहने के लिए बने रहें हमारे साथ.

पालघर मॉब लिंचिंग
पालघर मॉब लिंचिंग केस की जांच कर रहे कोंकण रेंज के आईजी ने कासा पुलिस स्टेशन के इंचार्ज और सेकेंड ऑफिसर को निलंबित कर दिया है. इस मामले में अब तक 101 लोगों को हिरासत में लिया गया है.

फूड डिलीवरी बॉय निकला कोरोना पॉजिटिव
दिल्ली में पिज्जा डिलीवरी बॉय के कोरोना पॉजिटिव पाए जाने के बाद अब हैदराबाद में भी ऐसा ही मामला सामने आया है. यहां नामपल्ली में रहने वाला एक फूड डिलिवरी बॉय कोरोना संक्रमित पाया गया है. उसके परिवार के पांच सदस्य भी कोविड-19 संक्रमित पाए गए. प्रशासन अब उन लोगों का पता लगा रहा है जिनके संपर्क में फूड डिलिवरी बॉय आया था.

आतंकियों की साजिश नाकाम
जम्मू-कश्मीरः शोपियां में सीआरपीएफ ने जैश के दो आतंकियों को पकड़ा है जो सुरक्षाबलों पर हमले की साजिश रच रहे थे.

नहीं रहे सीएम योगी के पिता
उत्तर प्रदेश के मुख्यमंत्री योगी आदित्यनाथ के 89 वर्षीय पिता अजय सिंह बिष्ट का दिल्ली के एम्स में निधन हो गया. वह लंबे समय से बीमार थे.

COVID 19: देश में ये इलाके हैं सबसे खतरनाक
केंद्र सरकार ने सोमवार को देश में कोविड 19 की स्थिति का आंकलन करते हुए कहा कि मुंबई, पुणे, इंदौर, कोलकाता, जयपुर और पश्चिम बंगाल के कुछ इलाकों में खतरनाक स्थिति में है. टाइम्स ने अपनी खबर में बताया कि इनमें से कई इलाकों में कोरोना वॉरियर्स पर भी हमले किए जा रहे हैं जो सबसे ज्यादा चिंता का विषय है. इसलिए इन पर सबसे पहले काबू करना होगा.

अब मणिपुर हुआ covid-19 फ्री
मणिपुर में कोरोना वायरस के दो मरीज सामने आए थे जो अब पूरी तरह स्वस्थ्य हो चुके है. मुख्यमंत्री विरने सिंह ने इसकी घोषणा करते हुए खुशी जतायी.

केरल के मसले पर MHA ने कहा-ये नियमों का उल्लंघन
केरल में लॉ़कडाउन के बावजूद सरकार द्वारा आज से अतिरिक्त छूट देने पर गृह मंत्रालय ने आपत्ति जताई है. गृह मंत्रालय ने कहा है कि केरल में रेस्टोरेंट खोलने, किताबों की दुकानों को खोलेने की अनुमति देने का निर्णय लॉ़कडाउन नियमों का उल्लंघन है.

देश में बीते 24 घंटे में कोरोना से 36 की मौत, 1553 नये मामले
सरकारी आंकड़ों के मुताबिक, देश में कोरोना संक्रमण के मामले 17 हजार के आंकड़े को पार करके 17265 हो गए हैं. इनमें 2546 मरीज ठीक भी हो चुके हैं. अब तक 543 लोगों की जान गई है. बीते 24 घंटे में कोरोना से 36 की मौत हुई है वहीं 1553 नये मामले सामने आएं हैं.
बेंगलुरु में कोरेंटाइन करने के लिए हॉटस्पॉट पर हमला
बेंगलुरू के पदरायणपुरा में उस वक्त हालात गंभीर हो गए जब महानगरपालिका के कुछ अधिकारी कोरोना से संक्रमण के संदेह में कुछ लोगों को कोरेंटाइन करने पहुंचे तो लोगों ने उन पर हमला कर दिया. जिन लोगों पर संक्रमण का संदेह था वे लोग कोरेंटाइन में जाने से मना कर रहे थे और इसी बात को लेकर उन्होंने हमला कर दिया. मामले में चार एफआईआर दर्ज हुई है. 54 लोग गिरफ्तार किए गए हैं.

टोल टैक्स की वसूली शुरू
राष्ट्रीय हाइवे अथॉरिटी ऑफ इंडिया (NHAI) ने टोल प्लाजा पर टोल टैक्स की वसूली शुरू कर दी है. 20 अप्रैल की शुरुआत से ही हर टोल टैक्स पर वसूली की जा रही है. आज से जिन क्षेत्रों में कोरोना का खतरा कम है वहां लॉकडाउन के दौरान कुछ कार्यों में छूट दी जा रही है.


दिल्ली में 2 हजार से अधिक कोरोना मरीज
दिल्ली में कोरोना मरीजों की संख्या 2 हजार को पार कर गई है. अब तक यहां 2003 कंफर्म केस सामने आ चुके हैं. बीते 24 घंटे में 110 से ज्यादा केस सामने आए हैं. दिल्ली में 45 लोगों की अबतक मौत हो चुकी है. दिल्ली सरकार ने दिल्ली के पूरे 11 जिलों को हॉटस्पॉट माना है. 11 जिले में 78 जगहों को हॉटस्पॉट मानकर सील कर दिया गया है. सीएम केजरीवाल ने कहा कि है दिल्ली में लॉकडाउन में किसी तरह की छूट नहीं दी जाएगी.

यूपी में मरीजों की संख्या एक हजार के पार
यूपी में कोरोना मरीजों की तादाद एक हजार के पार हुई तो प्रशासन ने सख्ती और बढ़ाने का फैसला किया. लखनऊ से लेकर गाजियाबाद और नोएडा तक लॉकडाउन में किसी भी तरह की रियायत की इजाजत नहीं होगी. यूपी में कोरोना मरीजों की कुल तादाद 1100 हो गई है. पिछले 24 घंटे में 125 नए मामले सामने आए हैं. यूपी में अब तक 17 मरीजों की जान जा चुकी है. यूपी में सबसे ज्यादा 240 केस आगरा में, लखनऊ में 165 और नोएडा में 95 केस सामने आए हैं.

देश / Coronavirus : मुंबई में 53 मीडियाकर्मी भी आये कोरोना वायरस की चपेट में, अधिकतर में कोई लक्षण नहीं
मुंबई : महाराष्ट्र की राजधानी मुंबई में कम से कम 53 मीडियाकर्मी ऐसे हैं जिनके कोरोना वायरस से संक्रमित होने की पुष्टि हुई है. यह जानकारी बृह्न्मुंबई महानगरपालिका (बीएमसी) के एक अधिकारी ने दी. उन्होंने बताया कि कोविड-19 की जांच के लिए 16 और 17 अप्रैल को आजाद मैदान में विशेष शिविर लगाया गया था और इस दौरान 171 मीडियाकर्मियों के लार के नमूने लिए गए थे जिनमें इलेक्ट्रॉनिक और प्रिंट मीडिया के पत्रकार, फोटोग्राफर और कैमरामैन शामिल थे.

कोरोना संक्रमण से जुड़ी हर Latest News in Hindi से अपडेट रहने के लिए बने रहें हमारे साथ.

बीएमसी के प्रवक्ता विजय खाबले ने बताया, ‘‘ कुल 171 नमूनों में से 53 कोरोना वायरस से संक्रमित पाये गये हैं. उन्होंने बताया कि इनमें से अधिकतर में अभी तक कोई लक्षण नहीं है. खाबले ने बताया सभी संक्रमितों को पृथकवास में रखा जाएगा और इसके लिए उचित स्थान की तलाश करने की प्रक्रिया चल रही है. उन्होंने बताया कि उनके संपर्क में आए लोगों का पता लगाने की भी कोशिश की जा रही है. गौरतलब है कि रविवार तक मुंबई में रिकॉर्ड 2,724 लोगों के कोरोना वायरस से संक्रमित होने की पुष्टि हुई है जिनमें से 132 की मौत हो चुकी है.

आज हेल्थ बुलेटिन जारी करते हुए स्वास्थ्य मंत्रालय के संयुक्त सचिव लव अग्रवाल ने कहा कि मीडिया कर्मियों का कोरोना पॉजिटिव पाया जाना बहुत ही दुखद खबर है. हमारा आप सब से यह आग्रह है कि जब भी आप न्यूज कवरेज के लिए जाते हैं, तो अपनी सुरक्षा का पूरा ध्यान रखें. मास्क जरूर पहनें और सोशल डिस्टेंसिंग का पालन करें.