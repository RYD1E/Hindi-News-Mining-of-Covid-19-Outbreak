देश / POLL Result: 9 बजे, 9 मिनट पीएम मोदी के दीया मंत्र के कितने हैं खिलाफ और कितने सपोर्ट में, यहां जानिए

Coronavirus News, 5 April 2020: प्रधानमंत्री नरेंद्र मोदी (PM Modi) ने अपने वीडियो संदेश के जरिए देशवासियों से अपील की थी कि वे 5 अप्रैल को रात 9 बजे 9 मिनट के लिए अपने घर की लाइट बुझा कर (dispel darkness) अपनी बालकनी या दरवाजे पर दीये या मोमबत्ती जलाएं. न हो तो टॉर्च या मोबाइल के फ्लैश ON करें. पीएम मोदी के इस आह्वान को सोशल मीडिया पर जहां खूब समर्थन मिला तो वहीं तमाम विरोधी भी सामने आए. प्रभात खबर ने भी जनता का मन टटोलने के लिए एक ONLINE POLL आयोजित किया था. दो दिन के लिए वोटिंग जारी रखा गया और इसमें कुल 28016 वोट आए. आइए इस पोल परिणाम से जानते हैं कि कितने प्रतिशत लोग पीएम मोदी के साथ हैं और कितनों को ये कदम सही नहीं लगता...

क्या था सवाल: 5 अप्रैल रात 9 बजे, 9 मिनट के लिए क्या आप बंद करेंगे घर की सभी लाइट और जलाएंगे दीये या मोमबत्ती?
Prabhat Khabar Poll Result
जवाब कुछ ऐसे मिले: डिजिटल वोटिंग के दौरान 85% यानी 23,813 लोगों ने कहा हां हम पीएम मोदी के रात 9 बजे 9 मिनट बत्ती बुझाओ दीया जलाओ के आह्वान के साथ हैं. इसके अलावा समर्थन करने वाले 7 प्रतिशत यानी 1,961 लोग ऐसे भी थे जिन्होंने कहा कि हां, करेंगे लेकिन इसका मतलब नहीं समझ आया. यानी वो ऐसे लोग हैं जिन्हें इसका फायदा नुकसान भले ही समझ न आया हो लेकिन चूंकि प्रधानमंत्री ने आह्वान किया है इसलिए वे भी आज रात अपनी बालकनी में ऐसा करेंगे. यानी कुल 92 प्रतिशत लोग पीएम मोदी के आह्वान के साथ हैं.

इसके अलावा पीएम मोदी के आह्वान के विरोध में रहने वाले कुल 8 प्रतिशत लोग हैं. इनमें 6 प्रतिशत 1,681 लोगों ने कहा कि नहीं ये बेवजह का काम है. जबकि 2 प्रतिशत यानी 560 लोगों ने कहा कि वो पीएम मोदी के इस कदम को सही नहीं मानते और वे विरोध करेंगे.