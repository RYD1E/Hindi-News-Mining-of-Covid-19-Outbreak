देश / Coronavirus Outbreak Good News : देश के ये 25 जिले हुए कोरोना वायरस फ्री, देखेंं पूरी सूची

नयी दिल्‍ली : देश में कोरोना वायरस को संक्रमण तेजी से बढ़ता जा रहा है. कोरोना ने तीन राज्‍यों को पूरी तरह अपने गिरफ्त में ले लिया है. दिल्‍ली, महाराष्‍ट्र और तमिलनाडु में कोरोना मरीजों की संख्‍या 1000 के पार पहुंच चुका है. महाराष्‍ट्र में तो आंकड़ा दो हजार के करीब है. महाराष्‍ट्र में मरने वालों की संख्‍या भी तेजी से बढ़ रही है. ताजा आंकड़ों के अनुसार महाराष्‍ट्र में 1985 संक्रमित और 149 की मौत हुई है.

इस बीच कोरोना वायरस को लेकर देश में एक अच्‍छी खबर सामने आ रही है. खबर है देश के 25 जिले पूरी तरह से कोरोना फ्री हो चुके हैं. स्‍वास्‍थ्‍य मंत्रालय ने प्रेस कॉन्‍फ्रेंस में बताया कि कुछ जिलों ने कोरोना वायरस संक्रमण के प्रसार को नियंत्रित कर लिया है, इन क्षेत्रों में पिछले 14 दिन में संक्रमण का कोई नया मामला नहीं आया है. मंत्रालय की ओर से बताया गया, पंद्रह राज्यों के जिन 25 जिलों में पहले मामले सामने आये थे, वहां पिछले 14 दिनों में कोई नया मामला नहीं सामने आया है.

केन्द्रीय स्वास्थ्य मंत्रालय ने बताया पिछले 24 घंटे में कोरोना वायरस संक्रमण के 796 मामलों की पुष्टि हुई है जबकि संक्रमण से 35 लोगों की मौत हुई है. कोरोना वायरस संक्रमण के लिए अभी तक दो लाख से ज्यादा जांच की जा चुकी हैं, हमारे पास अगले दो सप्ताह तक जांच जारी रखने के लिए पर्याप्त भंडार है. इसके अलावा बताया गया कि कोविड-19 पर मूल रणनीति समूह (कोर स्ट्रैटजी ग्रुप) आणविक निगरानी, तीव्र एवं सस्ती नैदानिकी (जांच प्रक्रिया), नयी दवाओं पर काम कर रहा है.

यहां देखें 15 राज्‍यों इन 25 जिले हुए कोरोना फ्री
महाराष्ट्र (बूंदिया), छत्तीसगढ़ - (राजनांदगांव, दुर्ग और विलासपुर), कर्नाटक - (देवनगिरि, उडुपी, तुमकुरु और कोडगू), केरल - वायनाड और कोट्टायम), मणिपुर - (वेस्ट इम्फॉल), गोवा - (साउथ गोवा), जम्मू-कश्मीर - ( राजौरी ), मिजोरम - (आइजोल वेस्ट), पुडुचेरी - (माहे), पंजाब - (एसबीएस नगर), बिहार - ( पटना, नालंदा, मुगेर ), राजस्थान - ( प्रतापगढ़ ), हरियाणा - ( पानीपत, रोहतक, सिरसा ), उत्तराखंड - ( पौड़ी गढ़वाल ) और तेलंगाना - ( भद्राद्रि कोट्टागुड़म ).

देश / पढ़ें : अब तक देश में कोरोना के कितने मामले, राज्यों का क्या है हाल
नयी दिल्ली : देश में कोरोना वायरस के कारण पिछले 24 घंटों में 51 लोगों की मौत होने के बाद इस संक्रमण से मरने वालों की संख्या बढ़कर सोमवार को 324 हो गई जबकि संक्रमित लोगों की कुल संख्या बढ़कर 9,352 हो गई .

केंद्रीय स्वास्थ्य मंत्रालय के आंकड़ों के अनुसार देश में 8,048 लोग संक्रमित हैं , 979 लोगों का उपचार हो चुका है और उन्हें अस्पताल से छुट्टी दी जा चुकी है जबकि एक व्यक्ति देश से बाहर जा चुका है. संक्रमण के इन मामलों में 72 विदेशी नागरिक भी शामिल हैं. रविवार रात से अब तक 51 लोगों की मौत हो गई है.

इनमें महाराष्ट्र में 22, मध्य प्रदेश और तेलंगाना में सात-सात, दिल्ली में पांच, गुजरात में चार, पश्चिम बंगाल में दो और तमिलनाडु, झारखंड एवं आंध्र प्रदेश में एक-एक व्यक्ति की मौत हुई है. मंत्रालय के आंकड़ों के अनुसार संक्रमण के कारण मरने वाले 324 लोगों में से सर्वाधिक लोग महाराष्ट्र से हैं.

महाराष्ट्र में इस संक्रमण से अब तक 149, मध्य प्रदेश में 43, गुजरात में 26 और दिल्ली में 24 और तेलंगाना में 16 लोगों की मौत हुई है. पंजाब और तमिलनाडु में अब तक 11-11 लोगों की और पश्चिम बंगाल एवं आंध्र प्रदेश में सात-सात, कर्नाटक में छह, उत्तर प्रदेश में पांच, जम्मू-कश्मीर में चार, हरियाणा एवं राजस्थान में तीन-तीन और झारखंड में दो लोगों की मौत हुयी है.

इसके अलावा बिहार, हिमाचल प्रदेश, ओडिशा और असम में अब तक इस संक्रमण के कारण एक-एक व्यक्ति की मौत हुई है. हालांकि विभिन्न राज्यों से प्राप्त आंकड़ों की गणना के अनुसार सोमवार तक कम से कम 335 लोगों की मौत हुई और 9594 लोग संक्रमित हुये हैं. केंद्रीय स्वास्थ्य मंत्रालय के आंकड़ों और विभिन्न राज्यों ने जो आंकड़ों मुहैया कराए हैं, उनमें बड़ा अंतर है.

अधिकारियों का कहना है कि यह अंतर प्रक्रियागत देरी के कारण है. मंत्रालय के सोमवार शाम के आंकड़ों के अनुसार देश में सर्वाधिक संक्रमित मामलों की पुष्टि महाराष्ट्र में हुई है.

महाराष्ट्र में 1,985, इसके बाद दिल्ली में 1,154 और तमिलनाडु में 1,075 लोग संक्रमित पाए गए हैं. कोरोना वायरस संक्रमण के कुल मामले राजस्थान में 812, मध्य प्रदेश में 604 , गुजरात में 539, तेलंगाना में 562, उत्तर प्रदेश में 483, आंध्र प्रदेश में 432, केरल में 376 और जम्मू-कश्मीर में 245 हैं. इसके अलावा कर्नाटक में 247, हरियाणा में 185, पंजाब में 167, पश्चिम बंगाल में 152, बिहार में 64, ओडिशा में 54, उत्तराखंड में 35, असम में 29, हिमाचल प्रदेश में 32, असम और छत्तीसगढ़ में 31-31, चंडीगढ़ में 21, झारखंड में 19, लद्दाख में 15, अंडमान-निकोबार द्वीपसमूह में 11, गोवा एवं पुडुचेरी में सात-सात, मणिपुर एवं त्रिपुरा में दो-दो और मिजोरम एवं अरुणाचल प्रदेश में एक-एक मामला सामने आया है.



दिल्ली / 15 राज्यों के 25 जिलों में कोरोना के नए केस आने हुए बंद, 24 घंटे में 141 लोग ठीक होकर पहुंचे घर

नयी दिल्ली : कोरोना वायरस को लेकर देश में क्या स्थिति है और आगे क्या कदम उठाये जाने हैं इस पर आज जानकारी देते हुए स्वास्थ्य मंत्रालय के संयुक्त सचिव लव अग्रवाल ने बताया, 15 राज्यों के 25 जिलों में कोरोना के केस आने बंद हो गए हैं. इनमें शुरू में कई पॉजिटिव केस आए थे. अब तक देश में 857 लोग स्वस्थ हुए हैं. एक दिन में ही 141 लोग ठीक हुए हैं. अबतक देश में कुल 9,152 केस सामने आये हैं.

अब तक देश में कोरोना से 308 लोगों की मौत हो चुकी है . एक दिन में 792 नये मामले सामने आये हैं और 32 लोगों की मौत हुई. रमन आर गंगाखेडकर जो भारतीय चिकित्सा अनुसंधान परिषद (ICMR) का प्रतिनिधित्व कर रहे थे बताया, कोरोना की जांच के लिए कोविड 19 किट चाइना से 15 अप्रैल को आयेगा. अबतक हमने 2,06,212 टेस्ट किये हैं. चिंता करने की कोई जरूरत नहीं है हमारे पास छह सप्ताह तक जांच के लिए किट मौजूद है.

गृहमंत्रालय की प्रवक्ता ने बताया, कुछ राज्यों में सेवा निवृत्त अधिकारी भी सेवा के लिए सामने आ रहे हैं. सामान लाने ले जाने के लिए खाली ट्रक को भी आने- जाने की इजाजत है. रेलवे, एयरपोर्ट और सीपोर्ट को भी जरूरी कर्मचारियों को पास देने के निर्देश दिए गए हैं.

जो सूक्ष्म, लघु और मध्यम उद्योग के माध्यम से जरूरी सेवा के लिए काम कर रहे हैं उनके लिए भी रोक टोक नहीं है. आईसीएमआर की तरफ से बताया गया कि अबतक कल तक 206212 सैंपल टेस्ट किए गए हैं इतना डरने की जरूरत नहीं है. 856 लोगों स्वस्थ हो चुके हैं एक ही दिन के अंदर 141 लोग स्वस्थ हुए हैं.

स्वास्थ्य मंत्रालय के संयुक्त सचिव ने बताया नेशनल कैडेट कोर की भी मदद ली जा रही है. अब तक 50 हजार से ज्यादा लोगों ने सामने आकर मदद की है. 30 करोड़ से अधिक लोगों को 28256 करोड़ रुपये की आर्थिक मदद दी गयी है.

अब तक 857 लोग स्वस्थ हुए हैं. एक दिन में ही 141 लोग ठीक हुए हैं. कुल 9,152 केस सामने आये हैं. अब तक 308 लोगों की मौत हो चुकी है . एक दिन में 792 नये मामले सामने आये हैं और 32 लोगों की मौत हुई.


