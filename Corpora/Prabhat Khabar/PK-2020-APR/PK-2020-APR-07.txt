देश / Coronavirus News Live Update : कोरोना वायरस के जांच में अब आएगी तेजी


देश में कोरोना वायरस से मरने वालों की संख्या 111 पहुंच गयी है, जिसके बाद भारत में Coronavirus का संकट गहराता जा रहा है. पिछले 24 घंटे में इस बीमारी से 28 लोगों की मौत हो गयी है. . Coronavirus से भारत में अब तक 4281 लोग संक्रमित हो चुके हैं. हालांकि 319 लोग इससे ठीक होकर अपने घर भी लौट चुके हैं. स्वास्थ्य मंत्रालय के संयुक्त सचिव लव अग्रवाल ने बताया कि Nizamuddin Markaz का मामला नहीं आता तो भारत में Coronavirus की रफ्तार बहुत धीमी हो गयी थी. वहीं यह वायरस दुनिया के 209 देशों में कोहराम मचा रहा है. पूरी दुनिया में अब तक इससे 70,000 से अधिक लोगों की मौत हो चुकी है. माना जा रहा है कि Coronavirus के लिहाज से यह हफ्ता देश और दुनिया के लिए सबसे महत्वपूर्ण है. Coronavirus से जुड़े सभी LIVE UPDATE

कोरोना वायरस के जांच में अब आएगी तेजी
विश्व कोरोना महामारी से जूझ रहा है. इस लड़ाई को और तैज करने के लिए ICMR कोरोना की हर दिन परीक्षण क्षमता को एक लाख तक बढ़ाने की बात कह रही है. इसके अलावा कई अन्य चिकित्सकीय उपायों पर विचार किया जा रहा है. ICMR ने इस दिशा में कदम बढ़ाते हुए कोविड-19 की जांच के लिए 200 से ज्यादा सरकारी और निजी प्रयोगशालाओं को अनुमति दी है.

गोवा में डॉक्टरों और मेडिकल स्टाफ को 50 लाख का अतिरिक्त इंश्योरेंस कवर, बेसिक सैलरी में 25% की वृद्धि
गोवा सरकार डॉक्टरों और मेडिकल स्टाफ को देगी 50 लाख का अतिरिक्त इंश्योरेंस कवर. इसके अलावा कोरोने के खिलाफ लड़ रहे स्टाफ की बेसिक सैलरी 25 प्रतिशत बढ़ाई जाएगी.

भारत में कोरोना से 111 की मौत, 4281 संक्रमित, 319 हुई ठीक
भारत में कोरोना वायरस से मरने वालों की संख्‍या 111 हो गयी है, जबकि देशभर में 4281 लोग संक्रमित हो गये हैं. कोरोना से देशभर में 319 लोग ठीक होकर घर वापस लौट गये हैं. महाराष्‍ट्र में सबसे अधिक 748 केस है और वहां 45 लोगों की मौत हो चुकी है. दूसरे नंबर पर सबसे अधिक प्रभावित राज्‍य तमिलनाडु है, जहां 571 लोग संक्रमित हुए हैं और 5 लोगों की मौत हुई है. तीसरे नंबर पर दिल्‍ली है, जहां अब तक 523 लोग कोरोना से संक्रमित हुए हैं, जिसमें अब तक 7 लोगों की मौत हो चुकी है.

कोविड-19 के हॉट स्पॉट को छोड़कर बाकी जगहों पर धीरे-धीरे हटाया जायेगा लॉकडाउन
प्रधानमंत्री नरेंद्र मोदी ने मंत्रियों से कहा कि जिन क्षेत्रों की पहचान कोविड-19 हॉट स्पॉट के रूप में नहीं हुई है वहां के विभागों को धीरे-धीरे खोलने के लिए चरणबद्ध योजना बनायें.

देश में कुल 4067 मामले, तबलीगी जमात से जुड़े 1445 केस
स्वास्थ्य मंत्रालय ने आज अपने प्रेस कॉन्फ्रेंस में बताया कि पिछले 24 घंटे में कुल 693 मामले सामने आये हैं. अबतक देश में कुल 4067 मामले सामने आये हैं, जिनमें से कुल 1445 मामले तबलीगी जमात से जुड़े हैं. अबतक जो आंकड़े सामने आये हैं उनमें से 76 प्रतिशत पुरुषों में और 24 प्रतिशत महिलाओं में देखे गये हैं. मंत्रालय के संयुक्त सचिव ने बताया कि पिछले 13 दिन में रेलवे ने 1340 वैगन के जरिये चीनी की ढुलाई की है. वहीं 958 वैगन में नमक, 316 वैगन में खाद्य तेल को देश के विभिन्न हिस्सों तक पहुंचाया है.

लॉकडाउन पर फैसला 12-13 अप्रैल को
लॉकडाउन खत्म होगा या नहीं इसपर केंद्र सरकार द्वारा बनायी गयी रिव्यू कमेटी फैसला लेगी. कमेटी की बैठक 12-13 अप्रैल को होगी

109 मौत, 4067 संक्रमित
देश में कोरोना वायरस से मरने वालों की संख्य 100 के पार पहुंच गयी है. स्वास्थ्य मंत्रालय की रिपोर्ट के अनुसार अब तक 109 लोगों की मौत हो गयी है. वहीं इससे 4067 लोग संक्रमित मिले हैं.

दिल्ली में 198 FIR दर्ज
दिल्ली पुलिस द्वारा होम क्वारंटाइन के आदेशों का उल्लंघन करने पर लगभग 198 FIR दर्ज की गईं है. ये FIR न केवल पड़ोसियों या परिवार के सदस्यों द्वारा शिकायतों के आधार पर दर्ज की गईं है.

कनिका कपूर डिस्चार्ज
गायिका कनिका कपूर को संजय गांधी स्नातकोत्तर आयुर्विज्ञान संस्थान (SGPGIMS) लखनऊ से कोरोना के छठे टेस्ट के नेगेटिव आने के बाद डिस्चार्ज कर दिया गया.

भोपाल में पहली मौत
स्वास्थ्य अधिकारी ने बताया कि भोपाल में कल रात कोरोना वायरस के कारण 62 वर्षीय व्यक्ति की मृत्यु हो गई. भोपाल में ये पहली मौत है. मध्यप्रदेश में अब तक कुल 15 मौतें हो चुकी हैं.

रांची में मिला कोरोना का दूसरा मरीज
रांची के हिंदपीढ़ी में कोरोना का दूसरा पॉजिटिव केस मिला है. झारखंड में अब तक कोरोना से संक्रमित चार मरीज मिल चुके हैं.

महाराष्ट्र के मंत्रालय में मास्क अनिवार्य
महाराष्ट्र सरकार ने बताया कि आने वाले कुछ महीनों के लिए महाराष्ट्र मंत्रालय के सभी कर्मचारियों, अधिकारियों और आगंतुकों के लिए फेस मास्क पहनना अनिवार्य कर दिया गया है. बिना फेस मास्क के किसी को भी प्रवेश करने नहीं दिया जाएगा. कोरोना वायरस की रोकथाम के मद्देनजर यह फैसला लिया गया है.

अमेरिका में 24 घंटे में 1200 लोगों की मौत
अमेरिका में कोरोनावायरस से पिछले 24 घंटे में 1200 लोगों की मौत हो चुकी है. अमेरिका में अब तक 9,626 लोगों की इससे मौत हो चुकी है.

भोपाल में कोरोना वायरस के 23 नये मरीज
भोपाल में कोरोना के 23 नये केस सामने आये हैं. स्वास्थ्य अधिकारियों की मानें तो अब तक भोपाल में 40 लोग कोरोना से संक्रमित पाये गये हैं, जिनमें 20 लोग तबलीगी से जुड़े हुए थे.

राजस्थान में छह और कोरोना पॉजिटिव मिले
राजस्थान में कोरोना से संक्रमित छह और नये मरीज मिले हैं. राज्य में अब संक्रमितों की संख्या बढ़कर 266 हो गयी है.

ब्रिटिश पीएम अस्पताल में भर्ती
कोरोनावायरस से संक्रमित ब्रिटेन के पीएम बोरिस जॉनसन को लंदन के एक अस्पताल में भर्ती कराया गया है. बता दें कि पिछले हफ्ते ही जॉनसन का कोरोना टेस्ट पॉजिटिव आया था.

देश / Coronavirus News Live Update : महाराष्‍ट्र सरकार ने बताया कोरोना से लड़ने के लिए कैसी है तैयारी


देश में कोरोनावायरस का दहशत जारी है. पिछले दो दिनों में तकरीबन 50 लोगों की मौत हो गयी है. जो काफी भयावह है. सोमवार को एम्स दिल्ली के निदेशक डॉक्टर रणदीप गुलेरिया ने सरकार को चेताया कि अगर स्थिति पर अब भी काबू नहीं पाया गया तो, कोरोना भारत में महामारी का रूप ले लेगी. स्वास्थ्य मंत्रालय की रिपोर्ट के अनुसार सोमवार को तकरीबन 450 नये केस मिले हैं और अभी तक संक्रमित मरीजों की संख्या 4421 हो गयी. वहीं दुनिया की बात करें तो कोरोना से 211 देश त्रस्त है. अब इस बीमारी हूं 70,000 से अधिक लोग काल के गाल में समा गये हैं. Coronavirus से जुड़े देश और दुनिया की Live Update

महाराष्‍ट्र सरकार ने बताया कोरोना से लड़ने के लिए कैसी है तैयारी
महाराष्ट्र सरकार ने बताया कि कोरोना से लड़ने के लिए उसके पास तैयारी कैसी है. सरकार ने बताया कि उसके पास 302795 N95 मास्क उपलब्ध हैं, 41,400 व्यक्तिगत सुरक्षा उपकरण (PPE) उपलब्ध हैं, 10,317 बेड तैयार और उपलब्ध हैं और 2,666 ICU बेड उपलब्ध हैं.

अमित शाह ने अधिकारियों को जमाखोरी - कालाबाजारी रोकने का निर्देश दिया
गृह मंत्री अमित शाह ने अधिकारियों को जमाखोरी और कालाबाजारी रोकने के लिए उचित कदम उठाने और राज्य सरकारों के साथ तालमेल करने का निर्देश दिया. गृह मंत्री ने अधिकारियों से जमाखोरी और कालाबाजारी में शामिल लोगों के खिलाफ तेजी से और कड़े कदम उठाने को कहा है.

दुनिया भर में 75,000 से ज्यादा लोगों की मौत हुई
कोरोना वायरस महामारी से दुनिया भर में 75,000 से ज्यादा लोगों की जान जा चुकी है. इसमें अधिकतर की मौत यूरोप में हुई है. मंगलवार को आधिकारिक सूत्रों से मिले आंकड़ों को एएफपी द्वारा संकलित किए जाने पर यह जानकारी सामने आयी है. इस बीमारी से 75,538 लोगों की मौत हुई है, जिनमें से 53,928 लोगों की जान यूरोप में गई है.

पिछले 24 घंटे में 354 मामले सामने आये स्वास्थ्य मंत्रालय
आज के प्रेस कॉन्फ्रेंस में स्वास्थ्य मंत्रालय के संयुक्त सचिव लव अग्रवाल ने बताया कि पिछले 24 घंटे में 354 नये मामले सामने आये हैं. अबतक कुल 326 लोग स्वस्थ होकर घर जा चुके हैं. अबतक कुल 4421 केस सामने आये हैं. लॉकडाउन का पालन करना बहुत जरूरी है. इसके लिए सबके सहयोग की जरूरत है. लॉकडाउन की अवधि के बारे में लव अग्रवाल ने कहा कि अभी हम इसपर कुछ भी कहने की स्थिति में नहीं है. जब भी कोई निर्णय होगा हम आपको अधिकारिक रूप से सूचित करेंगे. इससे पहले कुछ भी अनुमान लगाना सही नहीं होगा. इन अनुमानों से आम लोगों में डर बढ़ता है और हमें यह नहीं करना है.

पुणे में कोरोना वायरस से तीन लोगों की मौत
महाराष्ट्र के पुणे में आज कोरोना वायरस से तीन लोगों की मौत हो गयी. इन तीन मौत के कारण पुणे में मरने वालों की संख्या आठ हो गयी है. स्वास्थ्य विभाग के आंकड़ों के अनुसार अबतक पूरे देश में सबसे ज्यादा मामले महाराष्ट्र से ही हैं और कुल 45 लोगों की मौत हुई है.

झारखंड के मंत्री हाजी हुसैन की रिपोर्ट निगेटिव
झारखंड सरकार के मंत्री हाजी हुसैन अंसारी की कोरोना जांच रिपोर्ट नेगेटिव आई है, जबकि तब्लीगी जमात से कनेक्शन रखने वाले मंत्री के बेटे की भी कोरोना वायरस जांच की रिपोर्ट नेगेटिव है.

धारावी में दो नये केस
धारावी में कोविड-19 संक्रमण के दो नए मामले आए सामने आये हैं. मुंबई के झुग्गी-बस्ती इलाके में संक्रमित लोगों की संख्या बढ़कर सात हो गयी है. इससे पहले भी इस इलाके से पांच मरीज मिले थे.

सीएम योगी कर रहे बैठक
यूपी के सीएम योगी आदित्यनाथ अपने आवास पर राज्य के आला अधिकरियों के साथ कोरोना वायरस की समीक्षा बैठक कर रहे हैं. बैठक में अपर गृह सचिव, 11 विभिन्न कमेटी के प्रमुख, 12 नोडल अफसर मौजूद हैं.

अन्य देशों को भी हाइड्रोक्सीक्लोरीक्वीन देगा भारत
भारत ने कहा है कि संकट की इस घड़ी में हम अपने पड़ोसी देशों जो हम पर निर्भर हैं और कुछ उन देशों को भी जो कोरोना महामारी से बुरी तरह जूझ रहे है. उनको मानवता और अंतरराष्ट्रीय सहयोग की भावना का पालन करते हुए हाइड्रोक्सीक्लोरीक्वीन देंगे. इससे घरेलू जरूरत को पूरा करने पर असर नहीं पड़ेगा.

राजस्थान में कोरोना के 24 नये केस
राजस्थान में कोरोना के 24 नये केस सामने आये हैं, जिसमें बीकानेर से चार चुरू से एक और जयपुर से तीन मरीज मिले हैं. राज्य में कोरोना मरीजों की संख्या बढ़कर 325 है गयी है.

114 की मौत, 4421 संक्रमित
पिछले 24 घंटों में कोरोना पॉजिटिव मामलों में 354 की वृद्धि और 5 लोगों की मौत हुई है. भारत में पॉजिटिव मामलों की संख्या बढ़कर 4421 हो गई है. वहीं इस वायरस से अब तक 114 लोग मारे जा चुके हैं.

महाराष्ट्र के अहमदनगर में21 मरीज तबलीगी जमात के
महाराष्ट्र के अहमदनगर जिले में कुल 25 कोरोना पॉजिटिव मरीज सामने आये हैं.बताय जा रहा है कि 25 में से 21 मरीज तबलीगी जमात से लौटे थे या उनके करीबी संपर्क में थे. पिछले 24 घंटों में 4 लोगों का कोरोना टेस्ट पॉजिटिव आया है जिनमें से 3 मरकज में भाग लेने वालों के संपर्क में थे

मातोश्री के बाहर लगे सुरक्षाकर्मी आइसोलेशन में
मातोश्री के बाहर लगे सुरक्षाकर्मी को एहतियातन आइसोलेट कर दिया गया है. दरअसल, कल मातोश्री के बाहर एक चाय बेचने वाला कोरोना पॉजिटिव मिला था

संयुक्त राष्ट्र सुरक्षा परिषद ने बुलायी बैठक
संयुक्त राष्ट्र की सुरक्षा परिषद ने कोरोना के खतरे को देखते हुए गुरूवार को सुरक्षा परिषद की बैठक बुलायी है. यह बैठक वीडियो कॉन्फ्रेंसिंग से होगी या नहीं यह तय नहीं है.

ब्रिटिश पीएम को ICU लाया गया
पिछले हफ्ते कोरोना से पीड़ित ब्रिटेन के पीएम बोरिस जॉनसन को इंटेंसिव केयर में रखा गया है. इससे पहले, कहा जा रहा था कि उन्हें क्वारेनटाइन कया जायेगा.

अमेरिका में 24 घंटे में मौत का आंकड़ा 1150
अमेरिका में कोरोना से हो रही मौत का रफ्तार नहीं रूक रहा है. पिछले 24 घंटे में देश में 1150 लोगों की मौत हो गयी है.

राजस्थान / राजस्थान में कोरोना ने उड़ाई प्रशासन की नींद, 6 दिन में 5 नये हॉटस्पॉट बने, तबलीगी जमात के बाद स्थिति बिगड़ी
महाराष्ट्र और दिल्ली की तरह ही राजस्थान में कोरोना का कहर दिनोंदिना बढ़ता ही जा रहा है. यहां हर रोज बढ़ते संक्रमण के मामले से राज्य प्रशासन की नींद उड़ी हुई है. प्रदेश में सोमवार को मिले 35 नए कोरोना वायरस के पॉजिटिव मामलों के बाद मंगलवार सुबह 24 और कोरोना संक्रमितों की पुष्टि हुई है. प्रदेश में कुल मरीजों की संख्या 325 पहुंच गई है. राजस्थान के 33 में से 22 जिलों में कोरोना के केस मिल चुके हैं. पिछले छह दिनों के अंदर प्रदेश में पांच नए कोरोना हॉटस्पॉट बन गए हैं. 31 मार्च तक सिर्फ भीलवाड़ा और जयपुर ही इस लिस्ट में शामिल थे. मगर अब बीकानेर, झुंझुनूं, कोटा, टोंक और जोधपुर भी शुमार हो गए हैं. तबलीगी जमात के प्रवेश के बाद से स्थिति ज्यादा बिगड़ी है.

मंगलवार सुबह प्रदेश में 5 जिलों में कोरोना वायरस के 24 नए मरीज मिले हैं. इनमें बांसवाड़ा से 4, चूरू से 1, जयपुर से 3, जैसलमेर से 7 और जोधपुर से 9 कोरोना मरीजों की पुष्टि हुई है. प्रदेश के अतिरिक्त मुख्य सचिव (स्वास्थ्य) रोहित कुमार सिंह के अनुसार कोटा शहर में कोरोना वायरस संक्रमित पाए गए एक व्यक्ति की मौत हुई है. और इसी के साथ कोरोना से प्रदेश में मौत का आंकड़ा भी 6 पहुंच चुका है. पिछले एक सप्ताह में ही पॉजिटिव केस तीन गुने हो चुके हैं. इसमें सबसे बड़ी भूमिका इन हॉटस्पॉट की ही है. यहां एक या दो संक्रमित के कारण अब 50 से 100 लोगों के पॅाजिटिव होने का खतरा पैदा हो गया है और 300 लोग खतरे में हैं. उनसे आगे संक्रमण कितनों तक पहुंच चुका है, यह सरकार व विभाग के लिए चिंता का सबब बन गया है.

रोल मॉडल बना भीलवाड़ा
कोरोना पर काबू करने के मामले में राजस्थान का भीलवाड़ा देश में रोल मॉडल बन गया है. यहां के प्रशासन ने 20 मार्च को पहला पॉजिटिव केस मिलने के बाद जो प्लान बनाया, उसकी केंद्र ने भी तारीफ की. रविवार को हुई वीडियो कांफ्रेसिंग में केंद्र सरकार के कैबिनेट सचिव राजीव गाबा ने कहा कि अब कोरोना देश के 223 जिलों में फैल चुका है. इसलिए सभी को भीलवाड़ा से सीखना चाहिए कि इसे कैसे काबू किया जाता है. कैबिनेट सचिव ने भीलवाड़ा में हुए काम को आइडियल बताया. बता दें कि भीलवाड़ा देश में ऐसा पहला शहर है जहां 14 दिन से कर्फ्यू के बावजूद और सख्ती करने के लिए 3 से 13 अप्रैल तक महाकर्फ्यू लगाया गया.

जिले में छह पॉजिटिव केस मिलते ही भीलवाड़ा में कर्फ्यू लगा दिया ताकि लोग घरों में रहें. अस्पताल में आने वाले मरीजों की स्क्रीनिंग शुरू की. जिले में आने वाले सभी 20 रास्तों पर चेक पोस्ट बनाकर सीमाएं सील कर दीं ताकि कोई बाहर न जा सके. नतीजा ये कि 27 में 15 मरीज ठीक हाेकर घर जा चुके हैं, 7 पॉजिटिव से निगेटिव हुए, अब 3 ही पॉजिटिव बचे हैं.

सीएम गहलोत ताक रहे केंद्र की राह 
राजस्थान के मुख्यमंत्री अशोक गहलोत ने पीएम नरेंद्र मोदी को एक बार फिर चिट्ठी लिखकर राज्यों को तत्काल 1 लाख करोड़ रुपयों का पैकेज देने की मांग दोहराई है. सीएम ने लिखा है कि राज्यों के राजस्व में भारी गिरावट से वित्तीय स्थिति बिगड़ रही है. इसलिए केंद्र सरकार राज्यों को सहायता उपलब्ध करवाए. गहलोत ने अपनी चिट्ठी में पीएम से कनाडा की तर्ज पर वेज सब्सिडी उपलब्ध कराने का आग्रह किया है. गहलोत ने कहा कि केन्द्र डॉक्टर्स के लिए पीपीई एवं टेस्टिंग किट का समुचित इंतजाम करे. इधर, कोरोना वायरस के सामुदायिक प्रसार को रोकने के लिए राजस्थान के मुख्यमंत्री अशोक गहलोत ने आपात योजना लागू करने की जरूरत बताई है.

गहलोत ने सोमवार को अधिकारियों को लॉकडाउन और कर्फ्यू का सख्ती से पालन कराने के निर्देश दिए. राज्य में बंद के साथ-साथ ऐसे कई इलाकों में कर्फ्यू लगाया गया है जहां कोरोना वायरस संक्रमित लोग पाये गये हैं. गृह विभाग और पुलिस के आला अधिकारियों के साथ वीडियो कॉन्फ्रेंस में गहलोत ने कहा कि वायरस के सामुदायिक प्रसार को रोकने के लिये लॉकडाउन और कर्फ्यू का सख्ती से पालन कराया जाए. उन्होंने अधिकारियों को सोशल मीडिया पर गुमराह करने वाले पोस्ट डालने वालों और अफवाह फैलाने वालों पर त्वरित कार्यवाई करने के निर्देश दिए.