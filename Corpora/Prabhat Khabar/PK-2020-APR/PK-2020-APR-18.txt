देश / Coronavirus News Update: निजामुद्दीन तबलीगी जमात के मुखिया मौलाना साद ने दिल्ली पुलिस से कहा- 'पहले FIR कॉपी दिखाओ

Coronavirus News Live Update: कोरोना खतरे को देखते हुए रिजर्व बैंक ऑफ इंडिया (RBI) ने रिवर्स रेपो रेट में कटौती की है. आरबीआई गवर्नर शक्ति कांत दास ने कहा कि यह कटौती छोटे और मझले उद्योग को फिर से पटरी पर लाने के लिए किया गया है. बता दें कि देश कोरोना के बढ़ते मामलों के बीच शुक्रवार को कोरोना संक्रमित मरीजों की संख्या 13387 हो गयी है. जबकि मरने वालों की संख्या 437 पर पहुंच चुकी है. देश के चार शहरों में 60 फीसदी से अधिक लोगों की मौत इस वायरस की वजह से हुई है. पिछले 24 घंटे की बात करें तो इस वायरस से 27 लोगों ने दम तोड़ दिया है. दुनिया की बात करें तो इस वायरस से अब तक 1 लाख 40 हजार लोग मारे जा चुके हैं. देश और दुनिया में Coronavirus से जुड़े Live Updates...

एमपी में स्थिति भयावह
मध्य प्रदेश में कोरोनावायरस के कारण स्थिति भयावह होते जा रही है. राज्य में अब तक1365 मरीज संक्रमित पाये जा चुके हैं, जिसमें आधे से अधिक इंदौर के है.

अमेरिका में हालात बेकाबू
कोरोना वायरस का प्रकोप झेल रहे अमेरिका में संक्रमण के मामले शुक्रवार को 7,00,000 का आंकड़ा पार कर गए है जबकि 35,000 से अधिक लोगों की मौत हो चुकी है. इस महामारी का केंद्र बनकर सामने आए न्यूयॉर्क में 14,000 से अधिक लोगों की मौत हो गई और अभी तक 200,000 लोग संक्रमित पाए गए हैं.

देश में अब तक 3 लाख 18 हजार टेस्ट
देश में कोरोनावायरस के टेस्ट की संख्या 3 लाख से अधिक हो गयी है. पिछले 24 घंटे में 32000 लोगों का टेस्ट किया जा चुका है. स्वास्थ्य मंत्रालय का कहना है कि आने वाले 5-7 दिनों में भारत में टेस्ट की संख्या पांच लाख हो जायेगी.

नेवी के जवान संक्रमित
कोरोनावायरस का संक्रमण अब इंडियन नेवी तक पहुंच गया है. बताया जा रहा है कि नेवी के 15 से 20 जवानों में कोरोना संक्रमण के लक्षण देखे गये हैं. इससे पहले इंडियन आर्मी में भी कोरोना संक्रमण के 8 मामले सामने आ चुके हैं.

आरोपी मौलाना साद ने दिल्ली पुलिस से मांगी एफआईआर की कॉपी
दिल्ली मरकज मामले में आरोपी मौलाना साद ने दिल्ली पुलिस से एफआईआर की कॉपी मांगी है जिसमें मरकज का जिक्र है. साद ने लिखा है, कृपया मुझे जानकारी दें कि कौन - कौन सी धाराएं लगायी है. मैं आपकी हर संभव मदद के लिए तैयार हूं आप जिस तरफ भी जांच करना चाहते हैं मैं आपकी जांच में पूरी मदद करूंगा.

मानदंडों पर खरे नहीं है चीन से आये पीपीई किट्स
स्वास्थ्य मंत्रालय ने यह जानकारी दी है कि चीन से पिछले दिनों आये 63000 Personal protective equipment (PPE) भारतीय जांच में मानदंगों पर खरे नहीं उतरे हैं. प्रेस कॉन्फ्रेंस में भी पत्रकारों ने भारतीय आयुर्विज्ञान अनुसंधान परिषद (आईसीएमआर) से यह सवाल किया था कि कई देशों में चीन के द्वारा भेजा गया किट्स मानदंडो पर खरा नहीं उतरा जिस पर आईसीएमआर की तऱफ से यह जवाब आया कि हम इसका इस्तेमाल आंकड़े के लिए ट्रेंड देखने के लिए करेंगे.

राजस्थान के टोंक में पुलिस बल पर हमला करने वाले सात लोग गिरफ्तार
राजस्थान के टोंक में पुलिस गश्ती बल पर लाठी-डंडे से हमला करने वाले 15 लोगों के खिलाफ मामला दर्ज किया गया है. पुलिस ने इस मामले में सात लोगों को गिरफ्तार भी किया है.

दिल्ली छोड़कर बिहार जाने की सोच रहे 50 मजदूरों को पुलिस ने दिया राशन
लॉकडाउन के कारण अपने गांव जाने की योजना बना रहे पचास से अधिक मजदूरों में से एक ने सहायता के लिए दिल्ली पुलिस को कॉल किया जिसके बाद उन सभी को समझा बुझाकर राशन उपलब्ध कराया गया.

कोविड -19 से 13.6 प्रतिशत लोग स्वस्थ हुए
स्वास्थ्य मंत्रालय की ओर आज विभाग के संयुक्त सचिव लव अग्रवाल ने बताया कि कोरोना वायरस से संक्रमित 13.6 प्रतिशत मरीज ठीक हो रहे हैं. पिछले 24 घंटे में 23 लोगों की मौत हुई है. लव अग्रवाल ने बताया कि लॉकडाउन से पहले तीन दिन में मामले डबल हो जा रहे थे, जबकि पिछले सात दिनों के आंकड़ों के अनुसार अब 6.2 दिन में मामले डबल हो रहे हैं. मामले के डबल होने का जो राष्ट्रीय औसत है उससे कम इन 19 राज्य में है, जिनके नाम हैं- केरल, उत्तराखंड, हरियाणा, हिमाचल, चंडीगढ़, लद्दाख, पुडुचेरी, दिल्ली. बिहार, ओडिशा, तमिलनाडु, आंध्र प्रदेश, उत्तर प्रदेश, पंजाब, असम, त्रिपुरा आदि. गृह मंत्रालय की ओर पुण्य सलिला ने बताया कि फसलों की कटाई की अनुमति होगी. उन्होंने यह भी बताया कि जरूरी सामानों की आपूर्ति की जा रही है.

महाराष्ट्र में कोरोना वायरस के 34 नये मामले
महाराष्ट्र में कोरोना वायरस संक्रमण के 34 और मामले सामने आने के बाद शुक्रवार को संक्रमितों की कुल संख्या 3,236 पहुंच गयी है. एक अधिकारी ने यह जानकारी दी. राज्य स्वास्थ्य विभाग के अधिकारी ने बताया कि बृहस्पतिवार की शाम से 23 मामले पुणे में सामने आये जबकि मुंबई में छह मामले सामने आये हैं. उन्होंने बताया कि नासिक जिले के मालेगांव में चार मामले और ठाणे में एक मामला सामने आया है.

मुस्लिम धर्मगुरुओं ने की रमजान के दौरान घर पर रहकर नमाज पढ़ने की अपील
मौलवी मुफ्ती मुकर्रम सहित कई धर्मगुरुओं ने यह अपील की है कि रमजान के दौरान लोग घर पर रहें और वहीं रोजा रखकर नमाज अदा करें. इससे सोशल डिस्टेंसिंग का पालन भी होगा और लोग स्वस्थ भी रहेंगे. गौरतलब है कि 24 तारीख से रमजान का पाक महीना शुरू हो रहा जिसमें पांच वक्त का नमाज जरूरी हो जाता है.

पीएम मोदी ने किया स्वागत
पीएम मोदी ने आरबीआई की घोषणा का स्वागत किया है. पीएम मोदी ने कहा कि इस घोषणा से किसानों को फायदा होगा और मार्केट में नगद लेनदेन बढ़ेगा. बता दें कि आज सुबह आरबीआई ने रिवर्स रेपो रेट में कमी की है.

महाराष्ट्र में 194 मौत
महाराष्ट्र में कोरोनावायरस के 288 नये मामले सामने आये हैं. जबकि बीते 24 घंटे में 7 लोगों की मौत हो चुकी है.

दिल्ली में स्कूलों की फीस पर रोक
दिल्ली के उपमुख्यमंत्री मनीष सिसोदिया ने बताया कि सरकार ने आज फैसला लिया है किसी भी निजी स्कूल को (वो चाहे सरकारी जमीन पर बना हो या गैर सरकारी जमीन पर) फीस बढ़ाने की इजाजत नहीं दी जाएगी. सरकार से पूछे बिना कोई भी स्कूल फीस नहीं बढ़ा सकता है.

गुजरात में कोरोन के 92 नये केस
गुजरात में कोरोनावायरस पॉजिटिव मरीजों की संख्या 1000 क्रॉस कर गयी है. बीते 24 घंटों में राज्य में कोरोना के 92 मरीज मिले हैं. महाराष्ट्र, तामिलनाडु, राजस्थान, दिल्ली और मध्य प्रदेश के बाद गुजरात 1000 क्रॉस करने वाला छठा राज्य बन गया है.

रिवर्स रेपो रेट में कटौती
Coronavirus खतरे को देखते हुए रिजर्व बैंक ऑफ इंडिया (RBI) ने रिवर्स रेपो रेट में कटौती की है. आरबीआई गवर्नर शक्ति कांत दास ने कहा कि यह कटौती छोटे और मझले उद्योग को फिर से पटरी पर लाने के लिए किया गया है.

55 देशों को हाइड्रोक्लोरोक्वीन दवा सप्लाई करेगा भारत
भारत सरकार के आधिकारिक सूत्रों ने बताया कि कोरोनावायरस महामारी से लड़ रहे 55 देशों को भारत हाइड्रोक्लोरोक्वीन दवा भेजेगी. इससे पहले, सरकार ने इस दवा के निर्यात पर रोक लगा दिया था

लॉकडाउन पर संशोधित आदेश
गृह मंत्रालय ने लॉकडाउन पर संशोधित आदेश जारी किया है, जिसमें कृषि, रूरल कंस्ट्रक्शन और फाइनेंसियल सेक्टर में लॉकडाउन से मिलने वाली छूट के बारे में बताया गया है. बता दें कि 20 अप्रैल से सरकार ने लॉकडाउन में राहत देने की बात कही है.

राजस्थान में कोरोना के 38 नये केस
बीते 24 घंटे में राजस्थान में Coronavirus के 38 नये मामले सामने आये हैं. स्वास्थ्य विभाग के अनुसार सबसे ज्यादा जोधपुर में 18 केस मिले हैं. राज्य में Coronavirus पॉजिटिव मरीजों की संख्या 1169 हो गयी है.

कोरोना दवा की खोज पूरी !
गिलियड साइंसेज की रीमेडिसविर दवा को अमेरिका के लैब में परीक्षण किया जा रहा है. माना जा रहा है कि यह दवा कोरोनावायरस को खत्म करने के लिए सबसे पहली दवा घोषित हो सकती. बता दें कि इस दवा को पिछले कुछ सालों में विभिन्न बीमारियों में इस्तेमाल किया गया. 2014 के इबोला प्रकोप के समय भी इसका. इस्तेमाल किया गया था

437 मौत,13387 संक्रमित
कोरोनावायरस से अब तक देश में 437 लोग दम तोड़ चुके हैं. वहीं इस वायरस की चपेट में 13387 लोग आ चुके हैं. स्वास्थ्य मंत्रालय की रिपोर्ट के अनुसार अभी भी 11201 लोग संक्रमित हैं, जबकि 1748 लोग इससे स्वस्थ होकर वापस लौट चुके हैं.

शाहदरा इलाके में बैरिकेडिंग
दिल्ली पुलिस ने शाहदरा इलाके को सील कर दिया है. शाहदरा में पिछले दिनों कोरोना के कई मरीज मिले थे, जिसके बाद यह एरिया कोरोना का हॉटस्पॉट क्षेत्र बन गया था. बता दें कि दिल्ली में कोरोना वायरस के अब तक 1640 केस हैं.

यूपी में मरीजों की संख्या 800 के पार
उत्तर प्रदेश में कोरोनावायरस पॉजिटिव मरीजों की संख्या 805 हो गयी है, जबकि मरने वालों की संख्या अब 13 हो गयी है. राज्य सरकार ने अब तक 21384 लोगों की सैंपल जांच करवाई है, जिसमें से 205 लोगों का रिजल्ट आना बाकी है.

325 जिले कोरोना मुक्त
Lockdown का असर दिखना शुरू हो गया है. लॉकडाउन की वजह से देश के 325 जिले कोरोनावायरस मुक्त हो गया है. वहीं 170 जिलों को रेड जोन में रखा गया है.

महाराष्ट्र में 3202, दिल्ली में 1640 मरीज
कोरोनावायरस पॉजिटिव मरीजों की संख्या महाराष्ट्र में 3200 के पार हो गयी है, जबकि दिल्ली में अब तक 1640 कोरोना से संक्रमित मरीज पाये गये हैं. बीते 24 घंटे में महाराष्ट्र में 194 नये मामले सामने आये हैं.

झारखंड में 29 मरीज
झारखंड में कोरोनावायरस के एक नये पॉजिटिव केस मिले हैं. राज्य में अब तक कोरोनावायरस के 29 मरीज हो चुके हैं. राज्य में रांची के हिंदपीढ़ी और बोकारो के चंद्रपुरा हॉटस्पॉट क्षेत्र बन चुका है.

ब्राजील के स्वास्थ्य मंत्री बर्खास्त
ब्राजील के राष्ट्रपति जेयर बोलासनेरो ने वहां के स्वास्थ्य मंत्री को बर्खास्त कर दिया है. राष्ट्रपति ने यह फैसला कोरोना संकट के कारण लिया है. बता दें कि ब्राजील में 25000 से अधिक लोग कोरोनावायरस के चपेट में है.

महाराष्ट्र में 23 पुलिसकर्मी पॉजिटिव
महाराष्ट्र में कोरोनावायरस से 23 पुलिसकर्मी पॉजिटिव पाये गये हैं, जिसके बाद पुलिस प्रशासन में हड़कंप मच गया है. सभी पुलिसकर्मी को क्वारेंटाइन में भेज दिया गया है. साथ ही उनके ट्रैक हिस्ट्री को खंगाला जा रहा है.

न्यूयॉर्क में 15 मई तक लॉकडाउन बढ़ा
कोरोनावायरस के खतरे को देखते हुए अमेरिका के न्यूयार्क शहर में लॉकडाउन बढ़ाया गया है. न्यूयॉर्क में अब 15 मई तक लॉकडाउन लागू रहेगा. बता दें कि अमेरिका में न्यूयॉर्क सबसे अधिक कोरोना प्रभावित हैं.

इंदौर में हालात बेकाबू
एमपी के अद्यौगिक शहर माने जाने वाली इंदौर में कोरोनावायरस ने कोहराम मचा दिया है. बीते 24 घंटे में कोरोनावायरस के 245 नये केस सामने आ चुके हैं. इंदौर में अब पॉजिटिव मरीजों की संख्या 842 हो गयी है, जबकि शहर में इससे 47 लोगों ने दम तोड़ दिया है.