देश / COVID-19: भारत में तेजी से फैल रहा कोरोना, अब तक 437 की मौत, आपके राज्य में कितने, देखें पूरी सूची

भारत में कोरोना वायरस तेजी से पैर पसार रहा है. पिछले 24 घंटे में देश में कोरोना वायरस के 1007 नए केस मिले हैं और 23 लोगों की मौत हुई है. अब देश में संक्रमण के मामले बढ़कर 13387 हो गए हैं. स्वास्थ्य एवं परिवार कल्याण मंत्रालय द्वारा 17 अप्रैल सुबह आठ बजे जारी आंकड़ों के मुताबिक देश में कोरोना वायरस से मरने वालों की संख्या 437 हो गई है. 1749 मामले ऐसे हैं जिसमें लोग ठीक हुए हैं. महाराष्ट्र देश का सबसे अधिक प्रभावित राज्य है. जहां संक्रमण के 3205 मामलों की पुष्टि हुई है. महाराष्ट्र में कोरोना वायरस के कारण अभी तक 194 लोगों की जान जा चुकी है.

वहीं दिल्ली में संक्रमण के मामले बढ़कर 1640 हो गए हैं. दिल्ली में 38 लोगों की मौत की पुष्टि हुई है. तीसरे स्थान पर तमिलनाडु है, जहां संक्रमण के 1267 मामले सामने आए हैं और चौथे स्थान पर राजस्थान है, जहां संक्रमण के 1131 मामले हैं. वहीं दुनिया की बात करें तो कोरोना से मरने वालों की संख्या 1,43,000 पार कर गई है जबकि 21 लाख से ज्यादा लोग संक्रमित हुए हैं. अमरीका में मरने वालों की संख्या 32,000 पार कर गई है. यहां 6,40,000 से ज्यादा कोरोना के मरीज हैं.इटली दूसरा सबसे अधिक प्रभावित देश. इटली में मरने वालों की संख्या 22 हजार के पार है जबकि एक लाख 68 हजार से अधिक संक्रमित. स्पेन में मरने वालों की संख्या 19 हजार के पार जबकि संक्रमण के एक लाख 84 हजार मामले हैं.
फ्रांस में मरने वालों की संख्या 17 हजार से अधिक जबकि संक्रमण के एक लाख 47 हजार मामले हैं. ब्रिटेन में मृतकों की संख्या 13 हजार के पार जा चुकी है जबकि संक्रमण के मामले एक लाख चार हजार से अधिक है. बता दें कि भारत में कोरोना संक्रमण को रोकने के लिए लॉकडाउन है जो तीन मई को समाप्त होगा. विश्व स्वास्थ्य संगठन ग्लोबल आउटब्रेक अलर्ट और रेस्पॉन्स टीम के चेयरमैन डेल फिशर ने कोरोना से लड़ाई में भारतीय भूमिका की तारीफ की है. उन्होंने कहा कि कोरोना वायरस महामारी से लड़ने में भारत जैसे घनी आबादी वाले देशों की सामुदायिक भागीदारी महत्वपूर्ण भूमिका निभाती है. आइए देखते हैं कि भारत के किस राज्य में कोरोना के कितने केस हैं, कितने ठीक हो चुके हैं और कहां कितनी मौत हुई है. देखें पूरी सूची.

फ्रांस में मरने वालों की संख्या 17 हजार से अधिक जबकि संक्रमण के एक लाख 47 हजार मामले हैं. ब्रिटेन में मृतकों की संख्या 13 हजार के पार जा चुकी है जबकि संक्रमण के मामले एक लाख चार हजार से अधिक है. बता दें कि भारत में कोरोना संक्रमण को रोकने के लिए लॉकडाउन है जो तीन मई को समाप्त होगा. विश्व स्वास्थ्य संगठन ग्लोबल आउटब्रेक अलर्ट और रेस्पॉन्स टीम के चेयरमैन डेल फिशर ने कोरोना से लड़ाई में भारतीय भूमिका की तारीफ की है. उन्होंने कहा कि कोरोना वायरस महामारी से लड़ने में भारत जैसे घनी आबादी वाले देशों की सामुदायिक भागीदारी महत्वपूर्ण भूमिका निभाती है..

विश्व / Coronavirus Lockdown : लॉकडाउन की उड़ाई धज्जियां तो पुलिस ने बिछा दी लाशें, 18 को मारी गोली
Coronavirus Lockdown, nigerian security forces : कोरोना वायरस (Coronavirus) के संक्रमण को फैलने से रोकने के लिए दुनिया के कई देशों में लॉकडाउन जारी है जिसमें भारत भी शामिल है. लॉकडाउन के बावजूद लोग सड़कों पर नजर आ रहे हैं. यही नहीं कई बार तो लोग कर्फ्यू तोड़ कर बाहर आ जाते हैं. लेकिन नाईजीरिया (Nigeria) से एक ऐसी खबर आ रही है जो आपको परेशान कर सकती है. यहां लोगों ने सरकारी आदेश का पालन नहीं किया तो पुलिस ने उन पर गोलियां बरसा दी जिसमें 18 लोगों की जान चली गयी.

यहां आपको बता दें कि यह संख्या पूरे देश में कोरोना वायरस से हुई मौत से कहीं ज्यादा है. यहां कोरोना के चलते अब तक सिर्फ 13 लोगों की मौत हुई है. राष्ट्रीय मानवाधिकार आयोग ने अपनी रिपोर्ट में कहा कि उन्हें नाइजीरिया के 36 राज्यों और में से 24 से सुरक्षा बलों द्वारा मानवाधिकारों के उल्लंघन की घटनाओं की 105 शिकायतें प्राप्त हुईं हैं. हालांकि, मामले को लेकर सरकार का कहना है कि अब तक पुलिस की कार्रवाई में सिर्फ 12 लोगों की जान गयी है.

गौर हो कि नाइजीरिया में 30 मार्च से लॉकडाउन लागू है. कोरोना वायरस के खिलाफ पूरी दुनिया जंग लड़ रही है लेकिन गोली मारने जैसी सख्‍ती कोई भी देश नहीं दिखा रहा है.

अमेरिका में कोरोना वायरस के कारण 32,000 से अधिक लोगों की मौत
यहां चर्चा कर दें कि अमेरिका में कोरोना वायरस के कारण मरने वाले लोगों की संख्या 32,917 पर पहुंच गयी है. ‘जॉन्स हॉपकिन्स' विश्वविद्यालय से प्राप्त आंकड़ों के मुताबिक बीते 24 घंटों में संक्रमण के कारण 4,491 लोगों की मौत हुई जो वैश्विक महामारी के कारण एक दिन में मौत का सर्वाधिक आंकड़ा है. मौत के इन आंकड़ों में वे मामले शामिल हैं जिनमें मौत की वजह कोविड-19 के होने का संदेह है. इन मामलों को पहले के आंकड़ों में शामिल नहीं किया गया था. इस हफ्ते न्यूयार्क सिटी ने घोषणा की थी कि मृतक संख्या में 3,778 लोगों की मौत के ऐसे मामलों को शामिल किया जाएगा जिनमें व्यक्ति की मौत की संभावित वजह यह वैश्विक महामारी है.

सर्वाधिक मौत अमेरिका में
कोविड-19 के कारण दुनिया में सर्वाधिक लोगों की मौत अमेरिका में हुई है. इटली में कोरोना वायरस के कारण 22,170 लोगों, स्पेन में 19,130 लोगों और फ्रांस में 17,920 लोगों की मौत हो चुकी है. अमेरिका में संक्रमण के 6,67,800 से अधिक मामले सामने आए.

देश / लॉकडाउन 2.0 : सरकार ने इन क्षेत्रों के लिए जारी की नयी गाइडलाइन, कड़ाई से पालन कराने का निर्देश
लॉकडाउन 2.0 के मद्देनजर केंद्रीय गृह मंत्रालय ने दो दिन पहले (15 अप्रैल) को कुछ दिशा निर्देश जारी किया था. अब आज शुक्रवार को कुछ और क्षेत्रों को छूट देने के बारे में घोषणा की गई है. इसके साथ ही मंत्रालय ने राज्यों और केंद्र शासित प्रदेशों को लॉकडाउन का कड़ाई से पालन कराने के लिए कहा है. साथ ही इसमें 20 अप्रैल के बाद से कुछ सेक्टर्स में छूट की बात कही गयी है. सरकार की ओर से जारी नयी गाइडलाइन के मुताबिक कई सरकारी विभागों को कुछ शर्तों के साथ खोला जाएगा. इसी के साथ कृषि के क्षेत्र में भी कई छूट देने का फैसला किया गया है.बता दें कि देश में 25 मार्च से ही लॉकडाउन लागू है. इसे 14 अप्रैल को खत्म होना था मगर पीएम मोदी ने ऐलान किया कि लॉकडाउन अब तीन मई तक रहेगा. देश में कोरोना संक्रमण के मामले भी बढते जा रहे है. सरकार के आंकड़ों के मुताबिक, देश में संक्रमण के मामले बढ़कर 13387 हो गए हैं. इनमें से 437 लोगों की मौत हो चुकी है.

सरकार की ओर से इन क्षेत्रों को मिली छूट
कृषि व बागवानीः जंगलों में अनुसूचित जनजातियों और वहां रहने वाले अन्य लोग लघु वन उपज या फिर गैर इमारती लकड़ी को जमा कर सकते हैं और साथ ही वे उनकी कटाई भी कर सकते हैं. इसके साथ ही बांस, नारियल, सुपारी, कॉफी के बीज, मसाले की रोपाई और उनकी कटाई, पैकेजिंग, और बिक्री कर सकते हैं.

फाइनेंशियल सेक्टर: गैर-बैंकिंग वित्तीय संस्थान (NBFC) जिनमें हाउसिंग फाइनेंस कंपनियां (HFCs) और माइक्रो फाइनेंस इंस्टीट्यूशंस शामिल हैं, जिनमें कम से कम कर्मचारी हो. साथ ही सहकारी समितियां को भी कम से कम स्टाफ में काम करने की इजाजत दी गई है.

निर्माण क्षेत्र :गृह मंत्रालय की अधिसूचना के अनुसार ग्रामीण क्षेत्रों में जलापूर्ति और स्वच्छता तथा बिजली लाइनों, दूरसंचार ऑप्टिकल फाइबर और केबलों के बिछाने के कार्य को भी इजाजत होगी.

कोरोना वायरस के संक्रमण के प्रसार को रोकने के लिए प्रधानमंत्री नरेंद्र मोदी की ओर से लॉकडाउन तीन मई तक बढ़ाने का ऐलान किया था, इसके बाद सरकार ने औद्योगिक और वाणिज्यिक गतिविधियों की बहाली से संबंधित गाइडलाइंस जारी की थी. 20 अप्रैल तक लॉकडाउन का सख्‍ती से पालन कराए जाने के बाद 21 अप्रैल से ये सेवाएं उन क्षेत्रों में शुरू की जाएंगी जो नॉन कोविड-19 क्षेत्र हैं यानी जो कोरोना वायरस के हॉटस्‍पाट नहीं हैं. गृह मंत्रालय ने सोशल डिस्‍टेंसिंग और वर्कप्‍लेस पर सेवाओं के संचालन के दौरान अन्‍य सावधानी बरतने की भी हिदायत दी है.