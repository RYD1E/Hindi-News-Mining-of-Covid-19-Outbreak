देश / तबलीगी जमात चीफ मौलाना साद का हुआ कोरोना टेस्‍ट, जानें क्‍या है रिपोर्ट में
नयी दिल्‍ली : दिल्ली के निजामुद्दीन मरकज के मुखिया (Nizamuddin Tablighi Jamaat Chief) मौलाना साद (Maulana Saad ) ने अपना कोरोना वायरस टेस्‍ट करा लिया है. तबलीगी जमात (Tablighi Jamaat) चीफ मौलाना साद के वकील के मुताबिक साद की कोरोना रिपोर्ट निगेटिव आयी है. मालूम हो दिल्ली पुलिस की क्राइम ब्रांच ने मौलाना साद को कोरोना टेस्‍ट कराने के लिए कहा था और पुलिस के ही कहने पर मौलाना साद का कोरोना टेस्ट करवाया गया. वकील के अनुसार साद क्राइम ब्रांच के सामने पेश हो सकता है.

मालूम हो निजामुद्दीन मरकज में हुए कार्यक्रम के बाद देश में कोरोना संकट तेजी से बढ़ा है. मरकज में शामिल हुए हजारों लोग देश के विभिन्‍न राज्‍यों में गये और जिसके कारण देश में कोरोना संक्रमण में तेजी आयी. स्‍वास्‍थ्‍य विभाग ने भी माना था कि देश में तबलीगी के कारण कोरोना के केस में बढ़ोतरी हुई है. दिल्‍ली के मुख्‍यमंत्री अरविंद केजरीवाल ने भी कहा था कि दिल्‍ली में मरकज के कारण कोरोना के 63 प्रतिशत केस सामने आये.

झारखंड में एक दिन में सबसे अधिक 15 कोरोना पॉजिटिव मामले, संक्रमितों की संख्या 82 हुई 
Also Read

झारखंड में एक दिन में सबसे अधिक 15 कोरोना पॉजिटिव मामले, संक्रमितों की संख्या 82 हुई
बहरहाल दिल्‍ली सहित देश में मरकज का मामला सामने आने के बाद से ही मौलाना साद गायब है. उसे कई दिनों से क्राइम ब्रांच की टीम ढूंढ रही है, लेकिन साद अब तक पकड़ में नहीं आया है.

मालूम हो दिल्ली के निजामुद्दीन मरकज के मुखिया मौलाना साद की मोहल्ला मुफ्ती स्थित ससुराल में दो रिश्तेदारों की रिपोर्ट में कोरोना वायरस संक्रमण की पुष्टि होने के बाद मौलाना के सास-ससुर के नमूने पिछले सप्ताह जांच के लिये भेजे गये थे. साद के जिन दो करीबियों की रिपोर्ट में संक्रमण की पुष्टि हुई थी, वे दोनों दक्षिण अफ्रीका और फ्रांस से लौटे थे.

मौलाना साद कांधलवी के फार्महाउस पर पुलिस की छापेमारी
दिल्ली पुलिस की अपराध शाखा ने तबलीगी जमात के प्रमुख मौलाना साद कांधलवी के फार्महाउस पर 23 अप्रैल को छापेमारी की. लॉकडाउन के आदेशों का उल्लंघन कर दिल्‍ली में धार्मिक सभा का आयोजन करने के लिए कांधलवी पर मुकदमा दर्ज है. अधिकारियों ने बताया कि उत्तर प्रदेश के शामली जिले में स्थित कांधलवी के फार्महाउस पर छापेमारी की गई. शहर के निजामुद्दीन पुलिस थाने में दर्ज शिकायत के आधार पर कांधलवी और सात अन्य लोगों पर लॉकडाउन के दौरान आदेश का उल्लंघन कर सभा आयोजित करने के लिए मामला दर्ज किया गया था.

आरोपियों पर भारतीय दंड संहिता की धारा 304 और अन्य धाराओं में निजामुद्दीन के थाना प्रभारी ने मामला दर्ज किया था. मार्च में निजामुद्दीन में आयोजित हुए तबलीगी जमात के कार्यक्रम में कई लोगों ने हिस्सा लिया था और उनमें से बहुत से लोगों में कोरोना वायरस की पुष्टि हुई थी. इसके बाद निजामुद्दीन क्षेत्र को संक्रमण की अधिकता वाल क्षेत्र (हॉटस्पॉट) घोषित कर दिया गया था.

दूसरी ओर तबलीगी जमात के नेता मौलाना साद कंधालवी ने उपचार के बाद कोविड-19 के संक्रमण से मुक्त हो चुके लोगों से रक्त प्लाज्मा दान करने की अपील की ताकि कोरोना वायरस से संक्रमित लोगों का इलाज किया जा सके.

मंगलवार को जारी एक पत्र में कंधालवी ने कहा कि वह और तबलीगी जमात के कुछ अन्य सदस्यों ने खुद को पृथकवास में रखा हुआ है. यह पत्र आप विधायक अमानतुल्ला खान ने अपने ट्विटर हैंडल पर साझा किया. कंधालवी ने कहा कि खुद को पृथकवास में रखे ज्यादातर सदस्यों में कोराना वायरस की जांच में कोई संक्रमण नहीं पाया गया.

देश / Coronavirus Outbreak : तेज हुई कोरोना की रफ्तार, आज सबसे अधिक 1975 लोग पॉजिटिव, संक्रमितों की संख्‍या 26,917
नयी दिल्ली : देश में कोरोना वायरस की रफ्तार बढ़ गयी है. रविवार को अब तक सबसे अधिक 1975 नये केस दर्ज किये गये. स्वास्थ्य मंत्रालय के अनुसार पिछले 24 घंटे में देश में कोरोना के 1975 पॉजिटिव केस सामने आये और 47 लोगों की मौत हो गयी. इसके साथ ही रविवार को देश में कोरोना वायरस के संक्रमण से मृतकों की संख्या 826 तक पहुंच गयी और संक्रमण के मामलों की संख्या बढ़कर 26,917 हो गयी है.

मंत्रालय द्वारा जारी बयान के अनुसार, संक्रमित मरीजों में इलाज के बाद 5913 लोगों को स्वस्थ होने पर अस्पताल से छुट्टी दे दी गयी है. इसके साथ ही संक्रमण से ठीक हुये मरीजों का प्रतिशत भी बढ़कर 21.90 हो गया है. इसके अनुसार कोरोना के संक्रमण को नियंत्रण में करने के लिये देशव्यापी स्तर पर किये जा रहे उपायों की मंत्रालय द्वारा राज्य सरकारों के साथ मिलकर शीर्ष स्तर पर निरंतर समीक्षा एवं निगरानी की जा रही है.

इस बीच स्वास्थ्य एवं परिवार कल्याण मंत्री डॉ. हर्षवर्धन ने दिल्ली स्थित एम्स में ट्रॉमा सेंटर का दौरा कर इसमें कोरोना के गंभीर मरीजों के इलाज की सुविधाओं का जायजा लिया. उल्लेखनीय है कि एम्स स्थित ट्रॉमा सेंटर को कोविड-19 अस्पताल के रूप में तब्दील किया गया है. इस दौरान उन्होंने वीडियो कॉल के माध्यम से कुछ कोरोना मरीजों से बात कर उनका हालचाल जाना.

एम्स के कोविड-19 अस्पताल में मरीजों की देखभाल के लिये रोबोट सेवा भी हाल ही में शुरु की गयी है. डॉ. हर्षवर्धन ने रोबोट के माध्यम से ही वीडियो कॉल पर मरीजों से बात की. उन्होंने मरीजों से एम्स में इलाज की सुविधाओं का फीडबैक भी लिया जिससे इनमें जरूरत के मुताबिक और अधिक सुधार किया जा सके.

स्वास्थ्य मंत्री ने देशवासियों से लॉकडाउन का पालन करने की अपील करते हुए कहा कि देश में कोरोना संक्रमण से प्रभावित हॉटस्पॉट क्षेत्र अब संक्रमण मुक्त घोषित किये जा रहे हैं. इससे स्पष्ट है कि देश में इस महामारी के संक्रमण की स्थिति में सुधार हो रहा है.

मंत्रालय के अनुसार, कैबिनेट सचिव ने भी कोरोना संक्रमण की स्थिति की समीक्षा के लिये रविवार को सभी राज्यों के मुख्य सचिवों और पुलिस महानिदेशकों के साथ वीडियो कांफ्रेंसिंग बैठक की. इसमें उन्होंने सभी राज्य सरकारों को संक्रमण रोधी उपायों का पालन सुनिश्चित करने और कोविड-19 अस्पतालों में चिकित्सा सुविधाओं एवं संसाधनों की उपलब्धता को बरकरार रखने को कहा.

उसने कहा, जो संक्रमित पाए गए हैं उनमें से ज्यादातर का इलाज चल रहा है और अब वे स्वस्थ हो चुके हैं. मैं और कुछ अन्य ने खुद को पृथकवास में रखा हुआ है. कंधालवी ने कहा यह जरूरी है कि इस बीमारी से उबर चुके लोगों को उनके लिए रक्त प्लाज्मा दान करना चाहिए जो अब भी इस वायरस के संक्रमण से जूझ रहे हैं और उनका इलाज चल रहा है. कांधलवी ने अपने अनुयायियों से अपील की थी कि वे रमजान के महीने के दौरान अपने घरों में ही नमाज अदा करें.