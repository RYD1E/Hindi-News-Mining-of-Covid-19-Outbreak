देश / Coronavirus News Live Update : महाराष्‍ट्र में कोरोना संकट, आज 8 की मौत, 117 नये केस के साथ कुल 1135 लोग संक्रमित

Coronavirus का खौफ भारत सहित दुनिया के 211 मुल्कों में दिनों दिन बढ़ता ही जा रहा है. पिछले चार महीने में इस वायरस से अबतक दुनिया के 78000 से अधिक लोगों की मौत हो गयी है. जबकि 11 लाख से अधिक लोग इससे संक्रमित हैं. बात भारत की करें तो अभी तक इस घातक वायरस से 124 लोगों की मौत हो चुकी है और 5194 लोग संक्रमित हैं. वहीं भारत में Coronavirus के कारण लागू Lockdown को आगे बढ़ाये जाने की चर्चा जोरों पर है. माना जा रहा है कि कोरोना के खतरे को देखते हुए केंद्र सरकार इसे 15 दिनों के लिए और बढ़ा दें. Live Update

महाराष्‍ट्र में कोरोना संकट, आज 8 की मौत, 117 नये केस के साथ कुल 1135 लोग संक्रमित
महाराष्ट्र स्वास्थ्य विभाग ने बताया राज्‍य में आज 117 COVID19 पॉजिटिव केस और 8 मौतें हुई हैं. राज्य में इसके साथ कोरोना से मरने वालों की संख्‍या बढ़कर 72 हो गयी. राज्य में कुल पॉजिटिव मामले 1135 हैं.

सुप्रीम कोर्ट ने केंद्र सरकार को COVID-19 टेस्‍ट मुफ्त करने का दिया निर्देश
सुप्रीम कोर्ट ने केंद्र सरकार को COVID-19 टेस्‍ट सरकारी या निजी लैब में मुफ्त करने का निर्देश दिया है. शीर्ष न्यायालय ने केंद्र को कोविड-19 जांच मुफ्त करने के लिए निर्दिष्ट प्रयोगशालाओं को निर्देश जारी करने कहा. कोर्ट ने कहा कि कोविड-19 जांच एनएबीएल (NABL) से मान्यता प्राप्त प्रयोगशालाओं या डब्ल्यूएचओ (WHO) या आईसीएमआर (ICMR) द्वारा मंजूरी प्राप्त किसी एजेंसी में ही की जाये. सुप्रीम कोर्ट ने वकील शशांक देव सुधी की याचिका पर सुनवाई के बाद यह निर्देश दिया.

उत्तर प्रदेश में 343 कोरोना मरीज में 187 तबलीगी जमात के
यूपी के प्रधान स्वास्थ्य सचिव अमित मोहन ने बताया उत्तर प्रदेश में कोरोना के 343 मामले हैं, जिनमें 26 लोग ऐसे हैं जो पूरी तरह से ठीक हो गए हैं और उन्हें छुट्टी दे दी गई है. उन्‍होंने बताया, 343 मामलों में से 187 तबलीगी जमात के हैं.


कोरोना को देशव्यापी लेवल पर मॉनीटर करने के लिए सरकार ने इंटीग्रेटेड गवर्नमेंट ऑनलाइन ट्रेनिंग पोर्टल बनाया
स्वास्थ्य एवं परिवार कल्याण मंत्रालय ने बताया, हम COVID19 को देशव्यापी लेवल पर मॉनीटर करना चाहते हैं. उसी के तहत मानव संसाधन विकास मंत्रालय ने COVID19 मैनेजमेंट के लिए एक ट्रेनिंग मॉड्यूल लॉन्च किया है जिसका नाम है इंटीग्रेटेड गवर्नमेंट ऑनलाइन ट्रेनिंग पोर्टल.

पिछले 24 घंटे में कोरोना से 32 लोगों की मौत, 1 दिन में सबसे अधिक 773 नये केस
स्वास्थ्य एवं परिवार कल्याण मंत्रालय ने बताया, भारत में अभी तक 402 लोग ठीक होकर डिस्चार्ज हो चुके हैं. देश में 5194 कंफर्म कोरोना पॉजिटिव केस रिपोर्ट हुए हैं. पिछले एक दिन में 773 कोरोना पॉजिटिव केस रिपोर्ट हुए. अब तक कोरोना की वजह से 149 लोगों की मौत हुई है. कल 32 लोगों की मौत हुई थी.

स्‍वास्‍थ्‍य मंत्रालय ने कहा, कोरोना से लड़ रहे हेल्‍थ वर्कर्स को दी जाएगी जरूरी सामान
स्‍वास्‍थ्‍य मंत्रालय ने बताया की वायु सेना की ओर से सहायता सेवा जारी है. हवाई मार्ग से दवा और जरूरी सामान पहुंचाये जा रहे हैं. केंद्र सरकार की ओर से बताया गया कि हेल्‍थ वर्कर्स को जरूरी सामान दिये जाएंगे.

बढ़ सकता लॉकडाउन, पीएम मोदी ने सर्वदलीय बैठक में दिये संकेत
प्रधानमंत्री नरेंद्र मोदी और विपक्ष के नेताओं के साथ बैठक खत्‍म हो चुकी है. खबर है सर्वदलीय बैठक में प्रधानमंत्री नरेंद्र मोदी ने लॉकडाउन बढ़ाने के संकेत दिये हैं.

नोएडा, गाजियाबाद, मेरठ, लखनऊ, आगरा, शामली, सहारनपुर समेत यूपी के 15 जिले सील
नोएडा, गाजियाबाद, मेरठ, लखनऊ, आगरा, शामली, सहारनपुर सहित उत्तर प्रदेश के 15 जिलों को सील कर दिया गया है. इन जिलों कोरेाना वायरस का संक्रमण तेजी से बढ़ रहे हैं. इन इलाकों में केवल होम डिलीवरी और मेडिकल टीम की अनुमति होगी. यह जानकारीम यूपी के मुख्‍य सचिव आरके तिवारी ने दी है. यह फैसला समुदाय के प्रसार को रोकने के लिए किया जा रहा है. सभी 15 जिलों के बॉर्डर को सील कर दिया गया है. इस दौरान पेट्रोल पंप, बैंक ATM, दवा दुकानें और दूध की दुकानें भी बंद रहेंगी. इस दौरान किसी के भी बाहर निकलने पर रोक लगा दी गयी है. 15 जिलों में कुछ स्‍थानों को हॉटस्‍पॉट के रूप में पहचान की गयी है. इन इलाकों में पूरी तरह से पाबंदी लगा दी गयी है. इस दौरान आवश्यक सामानों की होम डिलीवरी की जाएगी.

पुणे में कोविड-19 से पांच और लोगों की मौत
पुणे में बीते 12 घंटे में पांच और लोगों की कोरोना वायरस संक्रमण के कारण मौत हो गई जिसके साथ जिले में इस महामारी के कारण मरने वाले लोगों की संख्या 13 हो गई है. पुणे नगर निगम के एक स्वास्थ्य अधिकारी ने कहा कि मौत के इन मामलों में तीन ससून जनरल अस्पताल से और एक-एक मामले नायडू अस्पताल और नोबेल अस्पताल से हैं. उन्होंने बताया कि इन सभी रोगियों को अन्य स्वास्थ्य संबंधी गंभीर समस्याएं थीं.

पीएम ने की विपक्षी सासंदों से बातचीत
प्रधानमंत्री नरेंद्र मोदी ने देश में कोरोना वायरस की स्थिति को लेकर आज वीडियो कांफ्रेंस के जरिए विपक्षी पार्टी नेताओं से बात की. बताया जा रहा है कि इस वार्ता में उसी पार्टी के नेता शामिल हुए, जिसके पास लोकसभा और राज्यसभा को संयुक्त रूप से मिलाकर 5 सांसद हैं

जमाखोरी पर रोक लगाये राज्य- केंद्र गृह सचिव
गृह सचिव अजय भल्ला ने राज्यों को पत्र लिखकर आवश्यक वस्तु अधिनियम,1955 को लागू कर राज्यों को आवश्यक वस्तुओं की उपलब्धता सुनिश्चित करने के लिए कहा है.साथ ही जमाखोरी/कालाबाजारी को रोकने और आवश्यक वस्तुएं जनता को उचित मूल्य पर उपलब्ध हों ये सुनिश्चित करने के लिए कदम उठाने का आग्रह किया है.

महाराष्ट्र में 60 नये मरीज
महाराष्ट्र में कोरोनावायरस के 60 नये मरीज सामने आये हैं. स्वास्थ्य के अनुसार राज्य में अभी तक कुल 1078 मरीज मिले हैं, जिसमें 64 लोगों की मौत हो चुकी है.

जसलोक हॉस्पिटल के 21 लोग संक्रमित
कोरोना के मरीज के इलाज के दौरान मुंबई के जसलोक हॉस्पिटल के 21 लोग संक्रमित हो चुके हैं. इससे पहले सोमवार को ही इस अस्पताल को कंटेनमेंट क्षेत्र घोषित कर दिया गया था.

149 मौत, 5194 संक्रमित
भारत में कोरोनावायरस के कारण मौत का आंकड़ा 149 पर पहुंच गया है. पिछले 24 घंटे में अब तक का रिकॉर्ड 25 लोगों ने दम तोड़ा है. वहीं मरीजों की संख्या 5194 हो गयी है.

बिहार में मरीजों की संख्या 38
बिहार में कोरोना मरीजों की संख्या बढ़कर 38 हो गयी है. राज्य सरकार स्वास्थ्य विभाग के प्रधान सचिव ने बताया कि कल लोगों का टेस्ट किया गया था, जिसमें से सीवान जिले से दो और बेगूसराय जिले से दो कोरोना पॉजिटिव मरीज मिले हैं.

फरीदाबाद के 13 एरिया कंटिमेंट क्षेत्र घोषित
कोरोना संक्रमण के खतरे को देखते हुए हरियाणा के फरीदाबाद जिले में 13 स्थानों को कंटिमेंट क्षेत्र घोषित कर दिया गया है. प्रशासन ने कहा है कि यह अगले आदेश तक लागू रहेगा.

एमपी में तबादला-नियुक्ति
मध्यप्रदेश के स्वास्थ्य सचिव पल्लवी जैन के कोरोनावायरस हो जाने के बाद आईएएस मोहम्मद सुलेमान को स्वास्थ्य विभाग का अतिरिक्त सचिव बनाया गया है. साथ ही सुदामा खाड़े को स्वास्थ मिशन का डायरेक्टर बनाया गया है.

एमपी में 22 नये केस
मध्यप्रदेश में कोरोनावायरस के 22 नये केस मिले हैं, इसके साथ ही राज्य में कोरोना के अब तक 173 मरीज हो गये हैं. वहीं अब तक इससे मरने वालों की संख्या 15 है. राज्य में इंदौर और राजधानी भोपाल कोरोना के हॉटस्पॉट के रूप में उभर कर आयी है.

नोएडा के झुग्गी में 200 कोरोना संदिग्ध
यूपी के नोएडा के सेक्टर नंबर आठ स्थित झुग्गी बस्ती में 200 लोगों की कोरोनावायरस संदिग्ध लक्षण देखा गया है, जिसके बाद नोएडा डीएम ने सभी को क्वारेंटाइन कर जांच के लिए भेज दिया है.

अमेरिका में पिछले 24 घंटे में 2000 मौत
अमेरिका में कोरोनावायरस से मरने वालों की संख्या दुगुनी रफ्तार से बढ़ रही है. पिछले 24 घंटे में अमेरिका में 2000 लोग इस वायरस के कारण मारे जा चुके हैं. वहीं न्यूयॉर्क शहर में पिछले 24 घंटे में 869 लोगों की मौत हुई है.

जर्मनी में 4312 नये केस
जर्मनी में कोरोनावायरस के 4312 नये केस मिले हैं. वहीं, पिछले 24 घंटे में 210 लोगों की मौत हो गयी है, जिसके बाद देश में मरने वालों की संख्या 2016 हो गयी है.

देश / Coronavirus outbreak: इनके लिए वरदान बना कोरोना, लॉकडाउन ने खोले अवसर के दरवाजे

कोविड-19 के मद्देनजर देश में जारी संपूर्ण लॉकडाउन की अवधि 14 अप्रैल तक है. इस बीच सरकारी सूत्रों के मुताबिक, केंद्र सरकार इसे बढ़ाने की दिशा में सोच रही है. माहौल भी ऐसा हो गया है कि लॉकडाउन खत्म होने का कोई चांस नहीं लग रहा है. कम से कम उन इलाकों में तो बिलकुल नहीं जहां पॉजिटिव केस लगातार सामने आ रहे हैं. शहरों से निकल कर कोरोना का वायरस ग्रामीण भारत में फैलने लगा है. भारत में अब तक 5,194 मामले सामने आ चुके हैं, जिनमें से 401 लोग ठीक हो चुके हैं. 149 लोगों की मौत हो चुकी है. बीते 24 घंटे में 35 लोगों की मौत हुई है जो एक दिन में अबतक का नया रिकार्ड है.साथ ही इन्हीं 24 घंटे में 773 नये मामलों की पुष्टि हुई है. लॉकडाउन का 14वां दिन है. इन 14 दिनों में जिंदगी करीब करीब सी थम गयी है. नया कुछ भी नहीं हो रहा. स्कूल-कॉलेज, उद्योग औऱ व्यापर पर गहरा असर पड़ा है. मगर इन सब के बीच यह वक्त ऑनलाइन कंपनियों के लिए बड़ा अवसर लेकर आया है.

इससे आईटी कंपनियों को अपने कारोबार बढ़ाने का अवसर दिया है. बता दें देश में 3 अरब डॉलर से अधिक ऑनलाइन शिक्षा का कारोबार है. दरअसल, कोरोना की वजह से लॉकडाइन होने से स्कूल-कॉलेज से लेकर कोचिंग संस्थान बंद हो गएहैं। इससे छात्रों को शुरुआत में बहुत परेशानी का सामना करना पड़ रहा था, लेकिन बहुत से शिक्षण संस्थानों ने इसका उपाय निकाल लिया है. वह अपने छात्र-छात्राओं को मोबाइल ऐप, यूट्यूब के जरिये पढ़ा रहे हैं. स्कूलों और कोचिंग सेंटर्स ने अपने वर्चुअल क्लास और ऐप बनवाए हैं जिसे बच्चे प्ले स्टोर से डाउनलोड कर सकते हैं और मोबाईल फोन पर स्कूल या सेंटर्स द्वारा भेजे गए एसएमएस में दिए गए कोड को डालकर ऐप को जेनरेट करके पढ़ाई कर सकते हैं.

आईटी विशेषज्ञों का कहना है कि लॉकडाउन ने यह आईटी कंपनियों और सॉफ्टवेयर क्षेत्र में काम करने वाले पेशवरों के लिए बड़ा अवसर दिया है. बैंकिंग, शिक्षण, ई-कॉमर्स से लेकर तमाम तरह की सेवाएं देनी वाली कंपनियों को ऑनलाइन सर्विस का महत्व समझ में आ गया है. भविष्य में अपनी जरूरत के अनुरूप कंपनियां इस क्षेत्र में अपने को विकसित करेगी. इससे सॉफ्टवेयर पेशेवरों को बड़ा मौका मिलना तय है.