देश / Coronavirus News Update : गोवा में लॉकडाउन के कारण फंसे 106 विदेशी नागरिकों के विशेष फ्लाइट से यूके भेजा गया

भारत में Lockdown के 25वें दिन भी Coronavirus का कहर जारी है. बीते 24 घंटे में 1105 लोग कोरोना पॉजिटिव पाये गये हैं. वहीं अब तक 14792 लोग इस वायरस से संक्रमित हो चुके हैं. इंडियन मेडिकल रिसर्च काउंसिल और स्वास्थ्य मंत्रालय की रिपोर्ट देखी जाये तो, प्रत्येक 24 लोगों की जांच में एक लोग पॉजिटिव मिल रहे हैं. मौत का आंकड़ा देखें तो भारत में अभी तक कोरोना से 488 लोगों की मौत हो गयी है. इस वायरस से पिछले 24 घंटे में 32 लोग मारे जा चुके हैं. बात दुनिया की करें तो अब तक मरने वालों की संख्या डेढ़ लाख पहुंच चुका है. वहीं 18 लाख से अधिक लोग इस वायरस से संक्रमित हैं. Coronavirus और Lockdown की सभी Live Updates

गोवा में फंसे 106 विदेशी नागरिकों के विशेष फ्लाइट से यूके भेजा गया
गोवा में 106 विदेशी नागरिक लॉकडाउन के कारण फंसे थे. आज उन्हें विशेष फ्लाइट द्वारा यूनाइटेड किंगडम के लिए रवाना किया गया. उनके रवाना होने के पहले गोवा अंतर्राष्ट्रीय हवाई अड्डे पर उनका स्वास्थय परीक्षण किया गया.

कोरोना के बढ़ते संक्रमण के कारण मध्य प्रदेश के धार में धारा 144 लागू
कोरोना के बढ़ते संक्रमण के कारण मध्य प्रदेश के धार में धारा 144 लगा दिया गया है. धारा 144 शनिवार (18 अप्रैल) आधी रात से लागू हो जाएगी. धार डीएम श्रीकांत भनोट ने बताया, धारा 144 3 दिन के लिए लगायी गयी है.

गुजरात में आज कोरोना से 5 की मौत, 104 नये मामले
गुजरात स्वास्थ्य विभाग ने बताया गुजरात में आज COVID19 के कारण 5 और लोगों की मौत हो गयी, इसके साथ राज्‍य में मरने वालों की संख्या बढ़कर 53 हो गई. राज्य में सक्रिय मामलों की कुल संख्या 1376 है, जिसमें 93 ठीक हो गये हैं और उन्‍हें छुट्टी दे दी गयी है. स्‍वास्‍थ्‍य विभाग ने बताया कोरोना के 104 नये मामले सामने आये.

मुंबई में आज सबसे अधिक 184 कोरोना पॉजिटिव, महाराष्‍ट्र का आंकड़ा 4 हजार के करीब
मुंबई में आज कोरोना वायरस के सबसे अधिक मामले दर्ज किये गये. महाराष्ट्र स्वास्थ्य विभाग के अनुसार आज सबसे अधिक 184 कोरोना पॉजिटिव केस सामने आये. इसके साथ ही महाराष्‍ट्र में कोरोना संक्रमण का आंकड़ा 4 हजार के करीब पहुंचने वाला है.

कोरोना स्थिति का जायजा लेने के लिए गृह मंत्री अमित शाह कर रहे शीर्ष अधिकारियों के साथ बैठक
देश में कोरोना स्थिति का जायजा लेने के लिए गृह मंत्री अमित शाह शीर्ष अधिकारियों के साथ बैठक कर रहे हैं. मंत्रालय ने राज्यों के साथ समन्वय करने के लिए एक 24/7 नियंत्रण कक्ष स्थापित किया था.

भारत में कोरोना से ठीक होने वालों की संख्या 2015 पहुंची, 488 लोगों की हो गयी मौत
भारत में कोरोना वायरस से संक्रमित होने वाले मरीजों की संख्या 14,792 के आसपास पहुंच गयी है. इस बीच, खबर यह भी है कि अब तक इस संक्रमण से देश में करीब 2015 मरीज ठीक होकर अपने-अपने घरों को चले गये हैं. स्वास्थ्य मंत्रालय की वेबसाइट पर दी गयी जानकारी के अनुसार, कोरोना वायरस के संक्रमण से करीब 488 लोगों की इलाज के दौरान मौत हो गयी.

दिल्ली में एक ही परिवार के 26 लोग संक्रमित : अरविंद केजरीवाल
दिल्ली के मुख्यमंत्री अरविंद केजरीवाल ने आज मीडिया से बात करते हुए कहा कि कोरोना किसी से भेदभाव नहीं करता है, यह किसी को भी हो सकता है. दिल्ली के कंटेनमेंट जोन में एक ही परिवार के 26 लोग इस बीमारी से संक्रमित हो चुके हैं. आज हम विकट परिस्थिति का सामना कर रहे हैं. ऐसे में हमें जरूरत है सबके साथ की. सब लोग साथ आकर जिस तरह जरूरतमंदों की मदद कर रहे हैं, वह प्रशंसनीय है. सरकार अकेले कुछ नहीं कर सकती है, हमें सबका साथ चाहिए.

दुनिया में कोरोना वायरस के 22 लाख 50 हजार मामले
कोरोना वायरस ने पूरे विश्व को अपने कब्जे में ले लिया है. नवीनतम आंकड़ों के अनुसार दुनिया भर में अभी कोरोना संक्रमित लोगों की संख्या 22 लाख पचास हजार है. भारत में कोरोना संक्रमितों की संख्या 14378 है.

भारत में फंसे विदेशियों की वीजा अवधि नि:शुल्क बढ़ायी जायेगी
कोरोना वायरस से देश में किस तरह की तैयारी चल रही है इस बात की जानकारी देते हुए गृहमंत्रालय की संयुक्त सचिव पुण्य सलिला ने बताया कि लॉकडाउन के कारण जो विदेशी हमारे देश में फंस गये हैं और उनकी वीजा अवधि समाप्त हो गयी है सरकार उनकी वीजा अवधि नि:शुल्क बढ़ायेगी. आवदेन करने वालों पर किसी तरह की पेनाल्टी नहीं लगेगी. स्वास्थ्य मंत्रालय के संयुक्त सचिव लव अग्रवाल ने बताया कि 12 राज्यों के 22 जिलों में अभी कोई केस सामने नहीं आया है. पिछले 24 घंटे में 43 लोगों की मौत देश में हुई है. देश के 23 राज्यों में तबलीगी जमात से संबंधित लोग संक्रमित हैं. अबतक देश में जो मौत हुई है उसमें 75 लोग बुजुर्ग हैं.

कोरोना संक्रमण से जुड़ी हर Latest News in Hindi से अपडेट रहने के लिए बने रहें हमारे साथ.

नौ महीने के शिशु में कोरोना वायरस की पुष्टि
उत्तराखंड में कोरोना वायरस के ताजा मामलों में नौ महीने का एक नवजात शिशु भी शामिल है जो अपने पिता के संपर्क में आने के कारण संक्रमित हुआ. शिशु का पिता तबलीगी जमात के जलसे से वापस आया था . अधिकारियों ने शनिवार को यह जानकारी दी. अधिकारियों ने यह नहीं बताया कि कार्यक्रम कहां हुआ था या शिशु के पिता में संक्रमण की पुष्टि कब हुई.

झारखंड में एक और कोरोना पॉजिटिव, कुल 33 लोग संक्रमित
झारखंड की राजधानी रांची के हॉटस्पॉट हिंदपीढ़ी से एक और कोरोना पॉजिटिव मिला है. इस मरीज के संक्रमित होने के बाद अब कुल संक्रमितों की संख्या 33 हो गयी है. कल हिंदपीढ़ी के तीन लोग संक्रमित पाये गये थे.

मानवता इस महामारी से उबर जायेगी : पीएम मोदी
प्रधानमंत्री नरेंद्र मोदी ने कोविड-19 के खिलाफ लड़ाई और लॉकडाउन के दौरान लोगों की मदद के लिये विभिन्न मंत्रालयों के प्रयासों की सराहना करते हुए शनिवार को कहा कि मानवता निश्चित रूप से कोरोना वायरस महामारी से उबर जायेगी. स्विटजरलैंड में भारतीय दूतावास के ट्वीट को पुन: जारी करते हुए मोदी ने लिखा, ‘‘दुनिया कोविड-19 के खिलाफ मिलकर लड़ाई लड़ रही है. मानवता निश्चित रूप से इस महामारी से उबर आयेगी.

इंदौर में मेडिकल टीम पर हमला
इंदौर में मेडिकल टीम पर बदमाशों ने हमला किया है. न्यूज 18 की रिपोर्ट के अनुसार शहर के विनोद नगर में सुबह ये हमला किया गया. हमला करने वाले युवक की पहचान पारस के रूप में हुई है. बताया जा रहा है कि वह मेडिकल ड्रग्स के धंधे में लिप्त है.

हरिद्वार में दो नये मरीज
उत्तराखंड के हरिद्वार जिला राज्य का नया हॉटस्पॉट बन गया है. हरिद्वार में कोरोना वायरस के दो नये मामले सामने आये हैं. स्वास्थ्य विभाग ने बताया कि राज्य में कोरोना वायरस के मामलों की संख्या बढ़कर 42 हो गयी है.

मजदूरों को घर भेजने के लिए SC में याचिका
प्रवासी मजदूरों को घर भेजने के लिए एससी में याचिका दायर. वकील प्रशांत भूषण ने याचिका लगाई है. याचिका में कहा गया है कि जबरदस्ती घर से बाहर रखना मौलिक अधिकारों का हनन है. मजदूरों का कोरोना टेस्ट कर घर जाने की सुविधा दी जाये.

एमपी में मरीजों की संख्या 1300 से अधिक
मध्य प्रदेश में कोरोनावायरस के कारण स्थिति भयावह होते जा रही है. राज्य में अब तक1365 मरीज संक्रमित पाये जा चुके हैं, जिसमें आधे से अधिक इंदौर के है.

दो दिन पहले हुआ था प्रसव, आज निकली कोरोना पॉजिटिव
रांची जैसा ही एक मामला यूपी के गाजियाबाद में आया है. गाजियाबाद में एक महिला कोरोना पॉजिटिव मिली है. बताया जा रहा है कि इस्लाम नगर की रहने वाली महिला की दो दिन पहले ही महिला की डिलीवरी हुई है. स्वास्थ विभाग कोरोना पॉजिटिव महिला के संपर्क में आए लोगों की जानकारी लेने में जुटा है.

42000 रेपिड किट का होगा उपयोग
दिल्ली में बीते 24 घंटे में 21 नये केस सामने आये हैं. अभी तक कुल मरीजों की संख्या 1761 हो चुकी है. दिल्ली के स्वास्थ्य मंत्री सत्येंद्र जैन ने बताया कि कल से 42 हजार रेपिड किट का इस्तेमाल सभी कंटेनमेंट जोन में किया जायेगा.

अमेरिका में 35000 से अधिक लोगों ने तोड़ा दम
कोरोना वायरस का प्रकोप झेल रहे अमेरिका में संक्रमण के मामले शुक्रवार को 7,00,000 का आंकड़ा पार कर गये है जबकि 35,000 से अधिक लोगों की मौत हो चुकी है. बाल्टीमोर स्थित जॉन्स हॉप्किन्स विश्वविद्यालय ने यह जानकारी दी है. इस महामारी का केंद्र बनकर सामने आए न्यूयॉर्क में 14,000 से अधिक लोगों की मौत हो गई और अभी तक 200,000 लोग संक्रमित पाए गए हैं

आंध्र में धीमी पड़ी रफ्तार
कोरोनावायरस के पॉजिटिव मरीजों की संख्या आंध्र प्रदेश में लगातार कम होते जा रही है. बीते 24 घंटे में राज्य में कोरोनावायरस के 31 नये मामले सामने आये हैं. इससे पहले, कल 33 और परसों 34 नये मरीज मिले थे.

गुजरात में मौत का आंकड़ा 50 के करीब
गुजरात में बीते 24 घंटे में सात मरीजों की मौत हो गयी है. राज्य में मरने वालों की संख्या अब बढ़कर 50 करीब हो गयी है. गुजरात में मरीजों की संख्या 1000 के पार जा चुकी है. राजधानी अहमदाबाद नया रेड जोन बनकर उभरा है.

प्रसव करायी महिला निकली कोरोना पॉजिटिव
रांची सदर अस्पताल में एक महिला दो दिन पहले ही एक बच्चे को जन्म दी थी. आज महिला को कोरोनावायरस टेस्ट पॉजिटिव आया है. अधिकारियों ने बताया कि बच्चे को आइसोलेशन वार्ड में रखा गया है, जबकि जो नर्स महिला का प्रसव कराया है आज उसकी जांच की जायेगी.

राजस्थान में  दो की मौत
राजस्थान में आज 41 से ज्यादा कोविड-19 के मामल सामने आये हैं. जबकि इस वायरस से अब तक 2 मौतें हो गई. राज्य सवास्थ्य विभाग ने बताया कि राज्य में संक्रमित मामलों की कुल संख्या 1270 और मौतों की संख्या बढ़कर 19 हो गयी है. बताया जा रहा है कि 2 मौतों में से आज एक मरीज को किडनी की बीमारी थी और दूसरे को मधुमेह था.

480 की मौत, 14378 संक्रमित
देश में कोरोनावायरस से मरने वालों की संख्या 500 के करीब पहुंच गयी है. लॉकडाउन के पिछले 25 दिनों में 430 से अधिक लोगों की मौत हुई है. वहीं पॉजिटिव मरीजों की बात की जाये तो देश में अब तक 14378 लोग मिले हैं.

देश में 3 लाख 18 हजार टेस्ट
देश में कोरोनावायरस के टेस्ट की संख्या 3 लाख से अधिक हो गयी है. पिछले 24 घंटे में 32000 लोगों का टेस्ट किया जा चुका है. स्वास्थ्य मंत्रालय का कहना है कि आने वाले 5-7 दिनों में भारत में टेस्ट की संख्या पांच लाख हो जायेगी.

नेवी के 15-20 जवान में निकला कोरोना पॉजिटिव
कोरोनावायरस का संक्रमण अब इंडियन नेवी तक पहुंच गया है. बताया जा रहा है कि नेवी के 15 से 20 जवानों में कोरोना संक्रमण के लक्षण देखे गये हैं. इससे पहले इंडियन आर्मी में भी कोरोना संक्रमण के 8 मामले सामने आ चुके हैं.

प्रत्येक 24 जांच पर एक मरीज
भारत में कोरोनावायरस के टेस्ट की संख्या 3 लाख से अधिक हो गयी है, लेकिन इसमें एक चौंकाने वाला तथ्य सामने आ रहा है. प्रत्येक 24 लोगों की जांच होने पर एक लोग पॉजिटिव आ रहे हैं.

गुजरात में तीन की मौत
गुजरात में कोरोनावायरस से तीन लोगों ने दम तोड़ दिया है. राज्य में मरने वालों की संख्या 41 हो गयी है. वहीं, कोरोना संक्रमित के 170 नये मामले सामने आये हैं. स्वास्थ्य विभाग की प्रधान सचिव जयंती रवि ने शुक्रवार को बताया कि वायरस संक्रमण से वड़ोदरा में 31 वर्षीय व्यक्ति की और अहमदाबाद में 4 लोगों की मौत हुई है

दिल्ली में मरीजों की संख्या 1700 से अधिक
दिल्ली में कोरोनावायरस मरीजों की संख्या 1700 से अधिक हो गयी है. पिछले 24 घंटे में राजधानी में कोरोनावायरस के 67 नये मरीज सामने आये हैं. इससे पहले दिल्ली सरकार कोरोनावायरस के खतरे को देखते हुए सभी निजी स्कूलों को फीसद लेने पर रोक लगा दिया है.

रायपुर में 20 दिन में बना 200 बेड का अस्पताल
छत्तीसगढ़ की राजधानी रायपुर में कोविड-19 के मरीजों की इलाज के लिए 20 दिनों में 200 बेड का अस्पताल बनाया गया है. बताया जा रहा है कि इस अस्पताल में 12 वेंटिलेटर की भी व्यवस्था है.

राजस्थान में कोरोना के 98 केस
राजस्थान स्वास्थ्य विभाग ने बताया कि राज्य में 98 लोग बीते 24 घंटे में कोरोनावायरस के लिए पॉजिटिव पाया गया है. राज्य में पॉजिटिव मामलों की कुल संख्या 1229 हो गयी है.

महाराष्ट्र में आंकड़ा 3300 के पार
महाराष्ट्र स्वास्थ्य विभाग ने बताया कि महाराष्ट्र में कुल 118 नए कोरोनावायरस के मामले सामने आए हैं. शुक्रवार को राज्य में 7 लोगों की मौत हो गयी. राज्य में पॉजिटिव मामलों की कुल संख्या अब 3320 हो गयी है.

देश / देश के 9 राज्यों में कोरोना के 50 फीसदी से ज्यादा मरीज, आपके राज्य में कितने, देखें पूरा लेखा-जोखा

भारत में कोरोनावायरस का प्रकोप कम होने का नाम नहीं ले रहा है. पिछले 24 घंटों में कोरोना के 1,334 नए मामले सामने आए हैं और 27 लोगों की मौत हुई है. हालांकि कोरोना वायरस के मरीजों के आंकड़ों को गौर से देखें तो ज्यादा परेशान होने की जरूरत नहीं है. भले ही कोरोना के मामले थम नहीं रहे मगर राहत की बात ये है कोरोना संक्रमण का प्रसार पर थोड़ा ब्रेक लगा है. स्वास्थ्य मंत्रालय के ताजा आंकड़ों के मुताबिक कोरोना ने भारत के 56 फीसदी जिलों को अपनी चपेट में ले लिया है, लेकिन खास बात यह है कि इसमें से देश के 9 राज्यों के 15 जिलों में कोरोना के 50 फीसदी से ज्यादा मरीज हैं. बता दें कि देश में रविवार सुबह तक कोरोना के कुल मामले 15172 हैं जबकि इनमें से 507 लोगों की मौत हो चुकी है.

सोमवार से लॉकडाउन के दौरान देश के कुछ क्षेत्रों में छूट मिलने वाली है, ऐसे में ये डेटा काम आ सकते हैं.आंकड़ों से ये भी पता चलता है कि लगभग एक तिहाई कोरोना के मरीज पांच जिले- मुंबई, इंदौर, जयपुर, पुणे और अहमदाबाद में हैं.स्वास्थ्य मंत्रालय के ताजा आंकड़ों के मुताबिक कोरोना ने भारत के 56 फीसदी जिलों को अपनी चपेट में ले लिया है, लेकिन खास बात यह है कि इसमें से देश के 9 राज्यों के 15 जिलों में कोरोना के 50 फीसदी से ज्यादा मरीज हैं. स्वास्थ्य मंत्रालय ने साफ किया कि अब तक 4 हज़ार से ज़्यादा मामला तबलीगी जमात से जुड़े हैं और इसके 40 हज़ार से ज़्यादा लोगों को क्वारेंटीन किया गया है.

फिलहाल मरने वालों का फीसद 3.3 है. कोरोना से मरने वालों के आंकड़े में 83 फीसदी मामलों में मरने वालों को पहले से भी बीमारी की बात सामने आई है. शनिवार को ठीक होने वालों का फीसदी 13.85 रहा, वहीं, शुक्रवार को 13.06, गुरुवार को 12.02 बुधवार को 11.41 और मंगलवार को ये 9.99 फीसद था. नाउम्मीदी के बीच ऐसे आंकड़े भी हैं जो उम्मीद पैदा करते हैं और मई के दूसरे हफ्ते तक देश में कोरोना की सही तस्वीर सामने आ पाएगी. पर फिलहाल हर स्तर पर कोरोना को हराने की जंग जारी है.

आइए देखते हैं कि भारत के किस राज्य में कोरोना के कितने केस हैं, कितने ठीक हो चुके हैं और कहां कितनी मौत हुई है. देखें पूरी सूची.

राज्य	कुल मामले	डिस्चार्ज/माइग्रेटेड	मौत
1	आंध्र प्रदेश	603	42	15
2	अंडमान निकोबार	14	11	0
3	अरुणाचल प्रदेश	1	0	0
4	असम	35	12	1
5	बिहार	86	37	2
6	चंडीगढ़	23	10	0
7	छत्तीसगढ़	36	24	0
8	दिल्ली	1893	72	42
9	गोवा	7	6	0
10	गुजरात	1376	93	53
11	हरियाणा	225	43	3
12	हिमाचल प्रदेश	39	16	1
13	जम्मू-कश्मीर	341	51	5
14	झारखंड	34	0	2
15	कर्नाटक	384	104	14
16	केरल	400	257	3
17	लद्दाख	18	14	0
18	मध्य प्रदेश	1407	127	70
19	महाराष्ट्र	3651	365	211
20	मणिपुर	2	1	0
21	मेघालय	11	0	1
22	मिजोरम	1	0	0
23	ओडिशा	61	24	1
24	पुदुचेरी	7	3	0
25	पंजाब	202	27	13
26	राजस्थान	1351	183	11
27	तमिलनाडु	1,372	365	15
28	तेलंगाना	809	186	18
29	त्रिपुरा	2	1	0
30	उत्तराखंड	42	9	0
31	उत्तर प्रदेश	969	86	14
32	पश्चिम बंगाल	310	62	12
कुल COVID-19 मरीज	15,712	2,231	507
