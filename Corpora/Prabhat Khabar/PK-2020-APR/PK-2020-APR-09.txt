देश / Coronavirus Outbreak : भारत में 1 से 5 हजार के पार कैसे पहुंचा कोरोना संक्रमण, ग्राफ से समझें


नयी दिल्‍ली : कोरोना का संक्रमण पूरी दुनिया में तेजी से बढ़ता जा रहा है. इस समय पूरी दुनिया में करीब 14 लाख लोग कोरोना संक्रमित हो चुके हैं और 81 हजार से अधिक लोगों की मौत हो गयी है. वर्ल्‍ड आंकड़ों के अनुसार अमेरिका सबसे अधिक इसके चपेट में है, वहां अब तक 4 लाख लोग संक्रमित हो चुके हैं और 13 हजार के करीब मौतें हुई हैं. वहीं मौत के आंकड़ों की बात करें तो इटली सबसे अधिक प्रभावित देश रहा है. वहां अब तक 17 हजार से अधिक लोगों की मौत हो चुकी है. इसके बाद स्‍पेन में भी मरने वालों की संख्‍या 14 हजार के करीब पहुंच चुकी है.

चीन जहां से कोरोना का जन्‍म हुआ वहां संक्रमण पर अचानक कमी आयी है और मामले आने लगभग खत्‍म हो चुके हैं. वुहान जहां कोरोना का सबसे पहला केस आया था, वहां स्थिति सामान्‍य हो गयी है और लॉकडाउन खोल दिया गया है. अब बात करें भारत की तो, यहां कोरोना ने तेजी से पांव पसारना शुरू कर दिया है. पूरे देश में संक्रमण फैल चुका है.

ताजा आंकड़ों के अनुसार भारत में अब तक 5865 लोग संक्रमित हो चुके हैं और 169 लोगों की मौत हो गयी है, जबकि 478 लोग ठीक होकर घर लौट गये हैं.

बहरहाल भारत में कोरोना का संक्रमण तेजी से बढ़ता जा रहा है. 1 मार्च को कोरोना के केवल 3 केस सामने आये थे, लेकिन 31 मार्च को ही आंकड़ा हजार के पार पहुंच गया. 1 अप्रैल को 600 से अधिक केस सामने आये और आंकड़ा 1636 हो गया. लेकिन उसके बाद कोरोना संक्रमण की रफ्तार 9 दिनों में और तेज हो गयी और 9 अप्रैल तक आंकड़ा 5865 तक पहुंच गया. यानी 8 दिनों में ही संक्रमण के 4 हजार से अधिक केस सामने आये. 8 दिनों में संक्रमण की रफ्तार दोगुनी हो गयी.

उसी तरह अगर मरने वालों के आंकड़ों पर गौर करें तो उसमें भी तेजी से बढ़त दर्ज किये गये हैं. भारत में कोरोना से पहली मौत 13 मार्च को हुई थी. 31 मार्च तक मारने वालों की संख्‍या 29 थी, लेकिन 9 दिनों के अंदर आंकड़ा 137 हो गयी. इस प्रकार कोरोना की रफ्तार को देखा जाए तो आने वाले समय में भारत में संकट और भी बढ़ सकता है.

बड़ी खबर / Breaking News: CRPF के शौर्य दिवस पर पीएम मोदी ने शहीदों को किया सलाम

दुनिया भर के लिए एक बड़ी चुनौती के तौर पर उभरे कोरोना वायरस को रोकने के लिए देश में जद्दोजहद जारी है. कोरोना संक्रमण के मामले बदलते दिन के साथ बढ़ते ही जा रहे हैं. कई राज्यों में कोरोना हॉटस्पॉट की पहचान कर उन्हें पूरी तरह से सील कर दिया गया है. इसके अलावा कई शहरों में सभी लोगों को मास्क पहनना अनिवार्य कर दिया गया है. अब पूरे देश का ध्यान इस बात पर है कि लॉकडाउन 14 अप्रैल को समाप्त होगा या फिर आगे बढ़ेगा. देश में कोरोना के कुल मामलों की संख्या 5700 से ऊपर जा चुकी है वहीं 166 लोगों की मौत हो चुकी है. वहीं, दुनियाभर में संक्रमितों की संख्या 16 लाख के पार हो गयी है तो वहीं 82000 से अधिक की मौत हो चुकी है. देश और दुनिया से जुड़ी हर अपडेट के लिए बने रहें हमारे साथ.

शहीदों को किया सलाम
आज CRPF का शौर्य दिवस है. इस अवसर परर पीएम मोदी ने शहीद जवानों को श्रद्धांजलि अर्पित की और कहा कि उनके योगदान को कभी भुलाया नहीं जा सकेगा.

भोपाल एम्स के डॉक्टरों ने पुलिस पर लगाया मारपीट का आरोप
भोपाल एम्स के रेजिडेंट डॉक्टर एसोसिएशन ने प्रबंधन को पत्र लिख कर दो डॉक्टरों के साथ मारपीट और पुलिस द्वारा गलत व्यवहार का आरोप लगाया है. कहा है कि ड्यूटी से लौट रहे डॉक्टरों को पुलिस ने लाठी से पीटा.

तबलीगी जमात के 426 पॉजिटिव
दिल्ली के स्वास्थ्य मंत्री सत्येंद्र जैन ने कहा- दिल्ली में अब तक 669 कोरोना मरीजों में तबलीगी जमात के 426 पॉजिटिव

दिल्ली में डॉक्टर, नर्स और सफाईकर्मी को हुआ कोरोना
दिल्ली राज्य कैंसर संस्थान अस्पताल में एक डॉक्टर , एक नर्स और सफाईकर्मी में कोविड-19 संक्रमण की पुष्टि. अस्पताल के 15 कर्मियों को होम कोरेंटाइन कर दिया गया है. इसके साथ ही अब दिल्ली में 21 स्वस्थ्यकर्मी इस घातक वायरस की चपेट में आ गये हैं.

अब ब्राजील के राष्‍ट्रपति ने कहा- थैंक्यू मोदी
हाइड्रॉक्सीक्लोरोक्वीन दवा की आपूर्ति के बाद ब्राजील के राष्‍ट्रपति ने प्रधानमंत्री नरेंद्र मोदी की तारीख करते हुए धन्यवाद कहा है. ब्राजील के राष्‍ट्रपति जायर बोलसोनारो ने राष्ट्र के नाम संबोधन में भारत और भारतीयों की सराहना की. इससे पहले अमेरिकी राष्ट्रपति डोनाल्ड ट्रंप भी भारत को शुक्रिया कह चुके हैं.


देशभर में 166 लोगों की मौत
देश में अबतक कोरोना के मरीजों की संख्या 5 हजार 734 हो चुकी है. वहीं मरने वालों का आंकड़ा 166 तक पहुंच गया है. हालांकि 473 मरीज कोरोना को मात देकर घर लौट चुके हैं. महाराष्ट्र में सबसे ज्यादा 1135 लोगों में कोरोना संक्रमण है, जबकि 72 मरीजों की मौत हो चुकी है. दिल्ली में कोरोना से 669 लोग संक्रमित हैं. इसमें से अबतक 9 मरीजों की मौत हो चुकी है.

दिल्ली- यूपी और एमपी में कई इलाके सील
21 दिनों के लॉकडाउन की अवधि भी खत्म होने को है. कई राज्य सरकारों की ओर से इस अवधि को बढ़ाने की अपील की गई है, जिसपर केंद्र को फैसला लेना है. लेकिन इससे पहले कई राज्यों ने अपने यहां कोरोना वायरस के केस के हॉटस्पॉट बनी जगहों को सील करने का काम किया है, ताकि किसी तरह से कोरोना फैल ना पाए. सबसे पहले उत्तर प्रदेश ने ऐसा किया, फिर शाम होते-होते दिल्ली और मध्य प्रदेश की ओर से भी ऐलान कर दिया गया.

झारखंड में नौ नये कोरोना पॉजिटिव केस मिले
झारखंड में कोरोना वायरस का प्रकोप बढ़ता जा रहा है. बोकारो में कोरोना चार नये संदिग्ध मरीज मिले हैं. इनमें बोकारो के तेलो गांव की कोरोना पॉजिटिव महिला के चार परिजन शामिल हैं. इधर, रांची में भी पांच लोगों में कोरोना की पुष्टि हुई है. झारखंड के स्वास्थ्य सचिव ए.एण कुलकर्णी ने ये जानकारी दी.