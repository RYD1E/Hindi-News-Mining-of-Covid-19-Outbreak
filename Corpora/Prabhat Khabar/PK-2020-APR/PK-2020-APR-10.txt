बिजनेस / Coronavirus pandemic से लड़ने के लिए भारत को 16,500 करोड़ रुपये की मदद करेगा ADB

नयी दिल्ली : एशियाई विकास बैंक (एडीबी) के अध्यक्ष मासत्सुगु असकावा ने शुक्रवार को कोरोना वायरस महामारी से लड़ने में भारत की मदद के लिए वित्त मंत्री निर्मला सीतारमण को 2.2 अरब अमेरिकी डॉलर (करीब 16,500 करोड़ रुपये) की मदद का भरोसा दिया. असकावा ने महामारी की रोकथाम के लिए भारत सरकार के उपायों की सराहना की.

इसे भी देखें : 09 अप्रैल, गुरुवार: Jharkhand में Corona के मरीज हुए 9, देखें अखबार में Lockdown को लेकर क्या है खास

इन उपायों में राष्ट्रीय स्वास्थ्य आपातकालीन कार्यक्रम, उद्योगजगत को कर और अन्य राहत तथा 26 मार्च को घोषित 1.7 लाख करोड़ रुपये का आर्थिक राहत पैकेज शामिल है. सरकार ने तीन सप्ताह के देशव्यापी लॉकडाउन से प्रभावित गरीबों, महिलाओं और श्रमिकों को तत्काल नकद और राशन जैसी सहायता मुहैया कराने के लिए इस राहत पैकेज की घोषणा की है.

असकावा ने कहा कि एडीबी भारत की आपातकालीन जरूरतों में मदद करने के लिए प्रतिबद्ध है. हम स्वास्थ्य क्षेत्र और गरीबों, अनौपचारिक श्रमिकों, छोटे तथा मझोले उद्योगों और वित्तीय क्षेत्र पर इस महामारी के आर्थिक प्रभाव को कम करने में मदद के लिए 2.2 अरब अमेरिकी डॉलर की तत्काल सहायता देने की तैयारी कर रहे हैं.

एडीबी ने एक बयान में कहा कि इस दौरान वह निजी क्षेत्र की वित्तीय जरूरतों को पूरा करने के लिए भी काम कर रहा है. उन्होंने कहा कि जरूरत पड़ने पर भारत के लिए एडीबी की सहायता को और बढ़ाया जाएगा. हम भारत की जरूरतों को पूरा करने के लिए अपने पास उपलब्ध सभी वित्त पोषण विकल्पों पर विचार करेंगे, जिसमें आपातकालीन सहायता, नीति आधारित ऋण और बजटीय समर्थन शामिल हैं.

देश / Coronavirus News Update : 24 घंटे में कोरोना से 20 लोगों की मौत, देश में अब तक 169
देश में कोरोनावायरस संक्रमितों की संख्या तेज रफ्तार से बढ़ रही है. पिछले तीन दिनों में आठ राज्यों में कोरोना मरीजों की संख्या दोगुनी हो गयी है. वहीं महाराष्ट्र में मरीजों की संख्या 1100 के पार चली गयी है. भारत में अभी तक कोरोना 5865 कोरोना संक्रमित मरीज मिले हैं. वहीं 169 लोगों की मौत हो चुकी है. बात दुनिया की करें तो, इस महामारी से अभी तक 80000 से अधिक लोग अपना जान गंवा चुके हैं. वहीं 15 लाख इससे संक्रमित हैं. हालांकि इस सबके बीच कोरोना से सबसे प्रभावित देश अमेरिका और विश्व स्वास्थ्य संगठन आमने सामने हैं. अमेरिका ने कोरोना को लेकर डबल्यएचओपर लापारवाही और धीमी गति से कार्य करने का आरोप लगाया है. वहीं इस पूरे मुद्दे पर संयुक्त राष्ट्र संघ के महासचिव गुटेरस ने कहा है कि यह समय आरोप-प्रत्यारोप का नहीं है. Coronavirus से जुड़े live update

असम में कोरोना के कारण 65 वर्षीय व्यक्ति का निधन
COVID19 संक्रमण की शिकायत के कारण असम के सिल्चर मेडिकल कॉलेज एंड हॉस्पिटल में 65 वर्षीय व्यक्ति का निधन हो गया है.

असम में कल 70,000 हजार लोग क्वारंटीन से रिहा होंगे
कल तक कम से कम 70,000 लोगों को 14 दिनों के क्वारंटीन से रिहा कर दिया जाएगा : हिमंत बिस्वा सरमा, असम मंत्री

हरियाणा में डॉक्टर और नर्स को डबल सैलरी
हरियाणा के मुख्यमंत्री मनोहर लाल खट्टर ने कहा है कि जब तक कोरोना महामारी रहती है तब तक जो लोग कोरोना रोगियों की देखभाल, उपचार या परीक्षण में शामिल होते हैं, उन्हें उनके वेतन की दोगुनी राशि दी जाएगी. मतलब साफ है डॉक्टर और नर्स को डबल सैलरी दी जाएगी

मध्य प्रदेश के 15 जिलें कोरोना हॉटस्पॉट की सूची में
कोरोना वायरस के प्रसार को रोकने के लिए मध्य प्रदेश सरकार ने 15 जिलों में कोरोना हॉटस्पॉट की सूची जारी की है, जिन्हें सील किया जाएगा

कांग्रेस नेता ने जयराम रमेश ने की राहत पैकेज की मांग
कांग्रेस नेता जयराम रमेश ने केंद्र सरकार से एमएसएमई को एक लाख करोड़ रुपये का राहत पैकेज देने का आग्रह किया

पुणे में आज तीन मरीजों की मौत
पुणे में आज पॉजिटिव मरीजों की तीन और मौतें हुई हैं. जिले में मरने वालों की संख्या बढ़कर 24 हो गई है, जिनमें से 6 की मौत आज हुई है

यूपी के अलीगढ़ में पहला मामला आया सामने
उत्तर प्रदेश के अलीगढ़ में कोरोना वायरस का पहला मामला सामने आया है. एक 22 साल के युवक में कोरोना की पुष्टी हुई है.वह फिरोजाबाद का निवासी है और 12 मार्च को शहर में यहां जमात कार्यक्रम में भाग लेने के लिए अलीगढ़ आया था. दिल्ली में जमात कार्यक्रम से उनका कोई संबंध नहीं है

यूपी में कोरोना संक्रमितों की कुल संख्या 410
उत्तर प्रदेश में कोरोना वायरस के आज 67 नए मामले सामने आए हैं. यहां पर कोरोना संक्रमित लोगों की संख्या 410 हो गई है.

चेन्नई में कोरोना के 163 मामले
चेन्नई में कोरोना के 163 केस हो गए है. राज्य में इस महामारी के सबसे ज्यादा मामले चेन्नई में ही हैं. तमिलनाडु में कोरोना के 738 केस हैं.

तेलंगाना में आज 18 नए मामलों की पुष्टी
तेलंगाना में आज 18 नए कोरोनोवायरस पॉजिटिव केस सामने आए हैं. राज्य में कुल सकारात्मक मामले अब 471 पर हैं

राजस्थान में सभी को मास्क पहनना अनिवार्य
राजस्थान सरकार ने शहरी क्षेत्रों में लोगों के लिए मास्क पहनना अनिवार्य कर दिया है

कोरोना से अब तक 169 लोगों की मौत
कोरोना वायरस से अब तक देश में 169 लोगों की मौत हो चुकी है. वहीं देश में कोरोना के कुल संक्रमितों की संख्या 5865 हो चुकी है. पिछले 24 घटें में कोरोना से 20 लोगों की मौत हुई है.

मुंबई में आज कोरोना के 79 नए मामलों की पुष्टी
मुंबई में आज कोरोना के 79 नए मामलों की पुष्टी, शहर में पॉजिटिव कोरोनावायरस केस की कुल संख्या 775

केरल में कोरोना के 12 नए मामलों की पुष्टी
केरल के मुख्यमंत्री पिनाराई विजयन ने कहा है कि राज्य में 12 नए कोरोना पॉजिटिव मामले सामने आए हैं. कन्नूर और कासरगोड से चार-चार, मलप्पुरम से दो, कोल्लम और तिरुवनंतपुरम से एक-एक. इनमें से 11 लोग संक्रमितों के संपर्क में थे और एक विदेश से लौटा था. राज्य में कुल पॉजिटिव मामले 357 हो गए हैं. इसके अलावा जो आठ विदेशी पॉजिटिव पाए गए थे, उन सभी का टेस्ट नेगेटिव आया है

पंजाब में आज 24 नए मामलों में पुष्टी
पंजाब में आज 24 नए मामलों में पुष्टी हुई है. राज्य में कुल सकारात्मक मामले 130 पर हैं

पश्चिम बंगाल में आज 12 नए मामलों की पुष्टी
पश्चिम बंगाल में आज 12 नए मामले सामने आए है. राज्य में कुल सक्रिय मामले 80 हैं. तीन मरीजों को छुट्टी दे दी गई है

केंद्र ने 15 हजार करोड़ रुपये की योजना को मंजूरी दी
कोरोना वायरस से मुकाबले के लिए केंद्र ने 15 हजार करोड़ रुपये की योजना को मंजूरी दी

पीएम मोदी ने युगांडा के राष्ट्रपति योवेरी मुसेवेनी से फोन पर बात की
प्रधानमंत्री नरेंद्र मोदी ने कोरोना वायरस से उत्पन्न चुनोतियों के बारें में युगांडा के राष्ट्रपति योवेरी मुसेवेनी से फोन पर बात की. पीएम मोदी ने कहा की भारत हर तरह से युगांडा के वायरस के प्रसार को नियंत्रित करने के प्रयासों का समर्थन करेगा

ब्रिटिश पीएम बोरिस जॉनसन की सेहत में सुधार

49 हजार वेंटिलेटर का ऑर्डर किया गया : स्‍वास्‍थ्‍य मंत्रालय
पीपीई, एन 95 मास्‍क और वेंटिलेटर को लेकर सरकार स्‍तर पर चर्चा हुई है. वेंटिलेटर की सप्‍लाई शुरू कर दिया गया है. उन्‍होंने बताया 49 हजार वेंटिलेटर का ऑर्डर किया गया है. स्‍वास्‍थ्‍य मंत्रालय ने कहा, सभी को पीपीई कीट की जरूरत नहीं है. बल्कि पीपीई फिल्‍ड की जरूरत के आधार पर उपलब्‍ध होंगे. स्‍वास्‍थ्‍य मंत्रालय के संयुक्‍त सचिव लव अग्रवाल ने बताया जहां अधिक रिस्‍क हैं वहीं फूल पीपीई की जरूरत है. उन्‍होंने बताया अभी तक जितनी जरूरत है, उतने संशाधन भारत के सरकार के पास उपलब्ध हैं. फेक न्‍यूज पर संयुक्‍त सचिव ने कहा, फेक न्‍यूज को लेकर लोगों को जागरूक रहने की जरूरत है. भय की नहीं, जागरूकता की जरूरत है.

पिछले 24 घंटे में कोरोना से 17 की मौत, 540 नये मामले
स्‍वास्‍थ्‍य मंत्रालय के संयुक्‍त सचिव लव अग्रवाल ने बताया बुधवार से अभी तक देश में कोरोना वायरस से 17 लोगों की मौत हुई है, जबकि संक्रमण के 540 नये मामले सामने आये हैं. लव अग्रवाल ने बताया, करनाल में जरूरतमंद परिवार को ऑडप्‍ट किया गया है.

मध्‍य प्रदेश में एक डॉक्‍टर और उनकी पत्नी समेत 6 लोग कोरोना पॉजिटिव
मध्य प्रदेश के होशंगाबाद के इटारसी इलाके में एक डॉक्टर और उनकी पत्नी समेत 6 लोग कोरोना पॉजिटिव पाए गए हैं. मरीजों को क्वारंटीन किया गया है, जबकि उनके संपर्क के लोगों को होम क्वारंटीन किया गया है. यह जानकारी होशंगाबाद के सीएमओ सुधीर जैसानी ने दी.

महाराष्‍ट्र के विधायकों के वेतन में 1 साल तक होगी 30% की कटौती
महाराष्ट्र मंत्रिमंडल ने विधायकों के वेतन में कटौती को मंजूरी दे दी है. इस महीने (अप्रैल) से एक साल के लिए सभी विधायकों के वेतन में 30% की कटौती की जाएगी. यह फैसला कोरोना वायरस को लेकर उपजे हालात को लेकर किया गया है.

महाराष्‍ट्र के गृह मंत्री ने मरकज कार्यक्रम की अनुमति को लेकर दिल्‍ली पुलिस को जिम्‍मेवार ठहराया
महाराष्‍ट्र के गृह मंत्री अनिल देशमुख ने दिल्ली के मरकज की तरह एक कार्यक्रम का आयोजन मुंबई के पास वसई में 15-16 मार्च को होना था, इसकी अनुमति नहीं दी गई. दिल्ली पुलिस न हमारी तरह कार्यक्रम को क्यों नहीं रोका? इस वजह से कोरोना के मामले बढ़े.

लुटियन्स दिल्ली पहुंच कोरोना
कोरोनावायरस लुटियन्स दिल्ली पहुंच चुका है. लुटियन्स दिल्ली के बंगाली मार्केट में 4 नए कोरोना मरीज मिले हैं, जिसके बाद इलाके को सील कर दिया गया है. बताया जा रहा है कि एक पेस्ट्री शॉप में मिले थे 35 मजदूर मिले थए, जिन्हें बाद में चेकअप के लिए भेज गया.

ओड़िशा में लॉकडाउन 30 अप्रै
ओड़िशा में नवीन पटनायक की सरकार ने लॉकडाउन बढ़ा कर अब 30 अप्रैल तक कर दी है. ऐसा करने वाला ओड़िशा देश का पहला राज्य बन गया है. वहीं, कई राज्यों ने केंद्र सरकार से लॉकडाउन बढ़ाने की सिफारिश की है.

इंदौर में डॉक्टर की मौत
इंदौर में कोरोना से संक्रमित एक डॉक्टर की मौत हो गयी है. देशभर में किसी डॉक्टर का कोरोना से मरने का यह पहला मामला है. इससे पहले डॉक्टर ने कोरोना के बारे वीडियो जारी कर लोगों को जानकारी दी थी.

मानवता के खिलाफ यह लड़ाई मिलकर जीतेंगे- पीएम मोदी
डोनाल्ड ट्रंप के ट्वीट को रिट्वीट करते हुए पीएम मोदी ने कहा है कि भारत मानवता के खिलाफ इस लड़ाई में साथ है. हम सब मिलकर यह लड़ाई जीतेंगे. ऐसे ही वक्त में दोस्त करीब आते हैं.

166 की मौत, 5734 संक्रमित
कोरोनावायरस से मरने वालों की संख्या 166 हो गयी है. इस वायरस से पिछले 24 घंटे में 17 लोगों की जान जा चुकी है. वहीं इस वायरस से अबतक 5734 लोग संक्रमित हो चुके हैं. स्वास्थ्य मंत्रालय की रिपोर्ट के अनुसार पिछले 24 घंटे में 510 नये केस सामने आये हैं.


अमेरिका में 2,000 की मौत
अमेरिका में कोरोनावायरस से पिछले 24 घंटे में 2000 लोगों की मौत हो चुकी है. अमेरिका में लगातार दूसरे दिन इतनी संख्या में मौत हुई है. वहीं राष्ट्रपति डोनाल्ड ट्रंप ने इस हफ्ते के बाद हालात काबू में होने के संकेत दिये हैं.

पंजाब में 6 नये केस
पंजाब में कोरोनावायरस के छह नये केस मिले हैं. ये सभी मोहाली में मिले हैं. पंजाब में अब संक्रमितों की संख्या 36 हो गयी है. स्वास्थ्य अधिकारियों ने बताया कि छह लोगों से संपर्क में आये सभी की जांच की जा रही है.

एस जयशंकर ने की स्पेन के विदेश मंत्री से बात
भारतीय विदेश मंत्री एस जयशंकर ने स्पेन के विदेश मंत्री एरांचा गोंजालेज से टेलीफोन पर बातचीत की है. मंत्री ने स्पेन को जरूरत सामानों का मदद दिलाने का भरोसा दिया है.

एमपी के तीन जिले सील
मध्य प्रदेश के मुख्यमंत्री शिवराज सिंह चौहान ने आदेश दिया है कि राज्य के तीन जिले इंदौर, भोपाल और उज्जैन को पूरी तरह सील किया जाये. बता दें कि ये तीनों जिला पिछले कई दिनों से कोरोनावायरस का हॉटस्पॉट बना हुआ है.

लॉकडाउन बढ़ने के संकेत
पीएम मोदी ने देश में लॉकडाउन बढ़ने के संकेत दिये हैं. पीएम मोदी इसके मद्देनजर राज्य के सभी सीएम के साथ 11 अप्रैल को बैठक करेंगे.




