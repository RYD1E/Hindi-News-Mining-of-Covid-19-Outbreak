 आप भी जानें बाबा रामदेव के ये गुर जो करेंगे कोरोना से आपका बचाव
नयी दिल्ली : बाबा रामदेव ने आज एक शो के दौरान कोरोना से बचने के गुर बताये है. उन्होंने कहा कि यह वायरस उन्हीं को प्रभावित कर रहा है जिनकी रोग-प्रतिरोधक क्षमता कमजोर है मतलब इम्यूनिटी सिस्टम कम है. उन्होंने आगे बताते हुए कहा कि यह वायरस कमजोर रेस्पिरेटरी सिस्टम वाले लोगों के हर्ट और सर्कुलेशन सिस्टम को ध्वस्त कर देता है.

ऐसे में अभी तक हमने दो-तीन चीजों को इस वायरस से लड़ने के लिए सबसे ज्यादा प्रभावी पाया है. डेंगू, चिकनगुनिया व स्वाईन फ्लू पर हमने इसका सफल प्रयोग भी किया हैं लेकिन हमारी एक औषधि तो इस नये वायरस में भी कारगार होगी, ऐसी हमें उम्मीद है.

जानें रामदेव के बताए कुछ उपचारों के बारे में
- उन्होंने कहा कि गिलोय नाम की औषधि की डंडी पूरे देशभर में उपलब्ध है. इसको काली मिर्च तथा तुलसी के काढ़े के साथ उबाल कर पिने से कोरोना जैसे कई तरह के वायरस में लाभ मिल सकता है. यह काढ़ा ज्वर को तुरंत नियंत्रण में लाती है और इम्यूनिटी को पूरी तरह से बढ़ाती है.

- यह औषधि किसी भी तरह के वायरस को मारने में कारगार है

- इसके अलावा उन्होंने हल्दी जैसे कई और इम्यूनिटी बढ़ाने वाली आहारों के सेवन करने को कहा

- उन्होंने प्रणायाम के जरीये भी कोरोना से लड़ने के गुर बताते हुए कहा कि यह एक आसान सा योग है जो कई तरह के वायरस से लड़ने में कारगार है.

- इसके अलावा कपाल भारती और अलोम-विलोम जैसे योगों की भी विशेषता बताते हुए कहा कि ये तीनों योग से पूरा देश परिचीत है. अत: मेरा मानना है कि बड़े से बड़े रोगों से लड़ना है तो इन तीनों योगों को प्रतिदिन करना चाहिए.

इसके बाद उन्होंने प्रधानमंत्री जी के ट्वीट पर दी गई कोरोना से बचाव के उपायों की भी चर्चा करते हुए कहा कि देशवासी उसे भी जरूर फॉलो करें.

आपको बता दें कि कोरोना वायरस के भारत में दो नए मरीजों की पुष्टि के बाद देश में सतकर्ता बढ़ा दि गई है. इसे लेकर प्रधानमंत्री मोदी ने मंगलवार को एक ट्वीट करते हुए कहा है कि कोरोना से डरने की जरूरत नही है. साथ ही उन्होंने कोरोना से बचाव के उपाय भी ट्वीटर पर साझा किए है.

पीएम मोदी ने इससे निबटने के लिए आज एक समीक्षा बैठक भी की और देशवासियों को भरोसा दिलाया है कि घबराने की जरूरत नही है. हमें साथ मिलकर काम करना है और खुद के बचाव के लिए छोटे लेकिन महत्वपूर्ण कदम उठाना है.

उन्होंने कोरोना वायरस से बचाव के उपाय भी ट्वीटर पर साझा करते हुए कहा है कि बारबार हांथ धोये, ज्यादा न घुलें-मिलें, आंख, नाक मुंह को छूने से बचें और खांसी और जुकाम के समय नाक व मुंह ढकें एवं इस तरह के किसी भी लक्षण का पता चलते ही डॉक्टर को जरूर दिखाएं और स्वास्थ्यकर्मी की सलाह जरूर मानें.

वहीं केजरीवाल ने भी आज एक प्रेस कांफ्रेंस में कहा कि कोरोना वायरस से दिल्ली व केंद्र सरकार मिलकर लड़ रही है.
#Covid-19 के संक्रमण से बचने के लिए स्वास्थ्य मंत्रालय और डीजीसीए ने जारी की एडवाइजरी
नयी दिल्ली : चीन से पूरी दुनिया में फैले कोरोना वायरस के संक्रमण से बचने के लिए मंगलवार को भारत सरकार के स्वास्थ्य मंत्रालय और डीजीसीए की ओर से एडवाइजरी जारी की गयी है. इसमें भारतीय नागरिकों से चीन समेत कोरोना वायरस प्रभावित देशों की यात्रा करने से बचने की अपील की गयी है. दरअसल, कोरोना वायरस के संभावित खतरों से निपटने के लिए कैबिनेट सचिव ने रविवार को एक उच्च स्तरीय बैठक बुलायी थी. इस बैठक में स्वास्थ्य विभाग, गृह विभाग, नागरिक उड्डयन विभाग, हेल्थ रिसर्च और एनडीआरएफ विभाग के अधिकारी शामिल थे.

अपने नये ट्रेवल एडवाइजरी में स्वास्थ्य मंत्रालय ने कहा है कि भारतीय चीन की यात्रा करने से बचें. अगर यात्रा करनी जरूरी हो, तो चीन से लौटने के बाद उन्हें अलग रखा जा सकता है. अगर कोई 15 जनवरी 2020 से चीन यात्रा पर गया है या लौटा है, तो उसे अलग रखा जा सकता है. वहीं, गृह मंत्रालय की ओर से जारी एडवाइजरी के मुताबिक, ई-वीजा पर चीन में रहने वाले अन्य देशों के नागरिकों की भारत की यात्रा को अस्थायी रूप से निलंबित कर दिया गया है.

उधर, भारत में बढ़ते कोरोना वायरस के मामलों के मद्देनजर डीजीसीए ने मंगलवार को सभी एयरलाइन और हवाई अड्डों को चालक दल के सदस्यों और यात्रियों को सर्जिकल मास्क और दस्ताने देने के साथ टर्मिनल पर हाथ धोने के कई स्थान बनाने जैसे विशेष कदम उठाने का आदेश दिया है. विमानन नियामक डीजीसीए ने सभी हवाई अड्डों और एयरलाइनों से यह सुनिश्चित करने को कहा है कि दक्षिण कोरिया, जापान और इटली से आने वाले विमान विसंक्रमण की प्रक्रिया से होकर गुजरें. यह प्रक्रिया दूसरी यात्रा के लिए यात्रियों के उसमें चढ़ने से पहले पूरी की जाए.

डीजीसीए ने एक सर्कुलर में कहा कि सभी अंतरराष्ट्रीय उड़ानों (आने-जाने वाली दोनों) से जुड़े हवाई अड्डे के ग्राउंड स्टाफ के पास निजी सुरक्षा उपकरण (पीपीई-जैसे की मास्क और दस्ताने) होने चाहिए और प्रत्येक उड़ान के बाद इनका उचित निस्तारण किया जाना चाहिए. उसने कहा कि पीपीई में सर्जिकल मास्क, दस्ताने, एक बार इस्तेमाल होने वाले जूते के कवर जैसे सुरक्षात्मक उपकरण आते हैं.
Coronavirus : ईरान में कोरोना वायरस से निपटने के लिए सेना की तैनाती, मरने वालों की संख्‍या 77 हुई
तेहरान : ईरान में भयानक कोरोना वायरस से 77 लोगों की मौत हो चुकी है और अब तक 1,501 मामलों की पुष्टि हो चुकी है. मंगलवार को 11 अन्‍य की मौत हुई है.

चीन के बाहर ईरान में इस वायरस से सबसे ज्यादा लोगों की मौत हुई है. सरकारी रेडियो ने बताया कि ईरान के शीर्ष नेता अयातुल्ला खामनेई को सलाह देने वाले परिषद के एक सदस्य की मौत भी इस खतरनाक वायरस से हो गई.

कोरोना वायरस का शिकार हुए मोहम्मद मीरमोहम्मदी कार्य परिषद के सदस्य थे. ईरान में कई शीर्ष अधिकारी इस वायरस से पीड़ित हैं. इसमें ईरान के उप राष्ट्रपति मसुमेह एब्तेकार भी शामिल हैं. ईरान सरकार के प्रवक्ता अली राबेई ने टेलीकॉन्फ्रेंस के जरिए पत्रकारों से इस वायरस के बारे में बात की. उन्होंने कहा, अभी हमारे आगे दो सप्ताह का कठिन समय है.

खबर है ईरान के आम लोग गुस्से में हैं. उन्हें लगता है कि सरकार ने बीमारी से निपटने के लिए व्यापक तैयारी नहीं की. आरंभ में ईरान ने मामले को दबाने की कोशिश की, लेकिन अब ये विकराल रूप ले रहा है. इसको देखते हुए देश के तीन लाख सैनिकों को वायरस से निपटने के काम में लगाया जा रहा है.
