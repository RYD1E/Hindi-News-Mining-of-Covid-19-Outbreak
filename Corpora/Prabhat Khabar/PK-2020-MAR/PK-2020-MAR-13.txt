बिहार में कोरोना का खौफ, राज्य के सभी स्कूल-कॉलेज, सिनेमा हॉल 31 मार्च तक बंद
पटना : चीन में कहर बरपाने वाले कोरोना वायरस का असर पूरी दुनिया पर दिखने लगा है, चीन, इटली समेत कई देशों में लोग कोरोना वायरस के डर से अपने घरों में बंद हैं. भारत में भी लोगों को भीड़-भाड़ वाली जगहों से दूरी बनाने को कहा जा रहा है और कोरोना के बढ़ते संक्रमण को देखते हुए देश के कई राज्यों में स्कूलों को बंद कर दिया गया है. इसी कड़ी में बिहार सरकार ने भी 31 मार्च तक सभी स्कूल, कॉलेज कोचिंग संस्थान, सिनेमा हॉल, चिड़िया घर, पार्क, म्यूजियम बंद रखने का फैसला किया है.

कोरोना के बढ़ते संक्रमण को देखते हुए बिहार सरकार ने यह आदेश दिया है कि राज्य में 31 मार्च तक सभी स्कूल, कॉलेज, कोचिंग संस्थान, सिनेमा हॉल, चिड़िया घर, पार्क, म्यूजियम बंद रहेंगे. साथ ही सरकार ने यह भी घोषणा की है कि बिहार के स्कूलों के छात्रों को स्कूल बंद होने तक छात्रों के बैंक खातों में मध्याह्न भोजन का पैसा मिलेगा. साथ ही बिहार दिवस से संबंधित सभी सरकारी कार्यक्रम जो 22 मार्च को होने थे, उन्हें रद्द कर दिया गया है. गौरतलब है कि गुरूवार को बिहार के मुंगेर में कोरोना का एक संदिग्ध मरीज मिला है, जो कुछ ही दिनों पहले हांगकांग से होली की छुट्टी मनाने घर आया था.

बता दें कि भारत में कोरोना वायरस के मामलों की संख्या 75 है. इनमें कर्नाटक में 76 वर्षीय एक व्यक्ति की मौत का मामला भी शामिल है. केन्द्रीय स्वास्थ्य मंत्रालय ने शुक्रवार को यह जानकारी दी. स्वास्थ्य मंत्रालय के अधिकारियों ने कहा कि देश में 75 लोग कोरोना वायरस से संक्रमित पाये गये हैं, जिनमें 17 विदेशी नागरिक शामिल हैं. इनमें इटली के 16 पर्यटक जबकि कनाडा का एक नागरिक हैं.

कोरोना पर पीएम मोदी ने ट्वीट किया- हमारी धरती कोविड-19 नोवल कोरोना वायरस से लड़ रही है. सरकार और आम लोग कई स्तर पर इससे निपटने के लिए प्रयास कर रहे हैं. दक्षिण एशिया में दुनिया की बड़ी आबादी रहती है, ऐसे में हमें अपने लोगों को स्वस्थ रखने के लिए कोई कसर नहीं छोड़ी चाहिए. आगले ट्वीट में उन्होंने लिखा कि मैं SAARC देशों के नेताओं को कोरोना वायरस लड़ने के लिए मजबूत रणनीति बनाने का प्रस्ताव देता हूं.
बिहार में मिला कोरोना का एक और संदिग्ध, होली की छुट्टी पर हांगकांग से आया था घर
मुंगेर : पूरी दुनिया में कोरोना वायरस से संक्रमित मरीजों की संख्या बढ़ती जो रही है. भारत में भी इस वायरस से संक्रमित मरीजों की संख्या में इजाफा हो रहा है. भारत में कोरोना से संक्रमित मरीजों की संख्या 70 तक पहुंच गयी है, इसी कड़ी में बिहार के मुंगेर में कोरोना का एक संदिग्ध मरीज पाया गया.

बिहार के मुंगेर में रहने वाले 28 वर्षीय रिंकेश कुमार को कोरोना रोगियों के लिए सदर अस्पताल में बनाये गये विशेष वार्ड में चिकित्सकों की निगरानी में रखा गया है. रिंकेश कुमार हाल ही में हांगकांग से होली मनाने जमालपुर आया था.

गौरतलब है कि छोटी दरियापुर निवासी रिंकेश कुमार होली की छुट्टी में 8 मार्च को मुंगेर आये थें, जो मर्चेंट नेवी में कार्यरत है और उसका शिप हांगकांग सहित उसके आसपास के देशों का भ्रमण कर भारत लौटा था. जहां से वह अपने घर जमालपुर पहुंचा था. 11 मार्च को उसका तबीयत खराब हो गया. जिसे साधारण जुकाम समझकर उसके परिजनों ने उसे दवाई दी. लेकिन 12 मार्च को जब उसकी तबीयत पहले से ज्यादा खराब हो गयी तो परिजन उसे लेकर जमालपुर पीएचसी पहुंचे. जहां प्रभारी चिकित्सा प्रभारी डॉ बलराम ने कोरोना का लक्षण देख रिंकेश कुमार को मुंगेर सदर अस्पताल रेफर कर दिया. जिसे कोरोना के लिए बने विशेष वार्ड में रखा गया है.

बता दें कि भारत में कोरोना वायरस के मामलों की संख्या 75 है. इनमें कर्नाटक में 76 वर्षीय एक व्यक्ति की मौत का मामला भी शामिल है. केन्द्रीय स्वास्थ्य मंत्रालय ने शुक्रवार को यह जानकारी दी. स्वास्थ्य मंत्रालय के अधिकारियों ने कहा कि देश में 75 लोग कोरोना वायरस से संक्रमित पाये गये हैं, जिनमें 17 विदेशी नागरिक शामिल हैं. इनमें इटली के 16 पर्यटक जबकि कनाडा का एक नागरिक हैं.

कोरोना पर पीएम मोदी ने ट्वीट किया- हमारी धरती कोविड-19 नोवल कोरोना वायरस से लड़ रही है. सरकार और आम लोग कई स्तर पर इससे निपटने के लिए प्रयास कर रहे हैं. दक्षिण एशिया में दुनिया की बड़ी आबादी रहती है, ऐसे में हमें अपने लोगों को स्वस्थ रखने के लिए कोई कसर नहीं छोड़ी चाहिए. आगले ट्वीट में उन्होंने लिखा कि मैं SAARC देशों के नेताओं को कोरोना वायरस लड़ने के लिए मजबूत रणनीति बनाने का प्रस्ताव देता हूं.
