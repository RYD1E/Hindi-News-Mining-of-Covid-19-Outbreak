साइंटिस्ट प्रोफेसर गगनदीप कांग ने कहा, कोरोना वायरस से भारतीयों को घबराने की जरूरत नहीं
नयी दिल्ली : कोरोना वायरस से संक्रमित पांच में से चार लोग अपने आप ठीक हो जाते हैं और फिलहाल भारत के लोगों को वायरस के फैलने को लेकर घबराने की जरूरत नहीं है. पिछले साल रॉयल सोसाइटी ऑफ लंदन की सदस्य चुनी गयीं पहली भारतीय महिला वैज्ञानिक और क्रिश्चयन मेडिकल कॉलेज की प्रोफेसर गगनदीप कांग ने एक साक्षात्कार में कहा कि बीमारी की जांच भी सलाह दिये जाने के बाद ही करवानी चाहिए. भारत में भी कोरोना वायरस संक्रमण के मामले बढ़कर 30 हो गये हैं, जिनमें 16 इटली के पर्यटक भी शामिल हैं.

कोरोना को लेकर गगनदीप ने कहा कि इस समय सभी उपचार कारगर नहीं हैं, लेकिन ये मददगार हैं. उन्होंने कहा कि पांच में से चार लोग अपने आप ही ठीक हो जाते हैं और ऐसे संक्रमितों को खांसी और बुखार के लिए केवल 'पेरासिटामोल' जैसी दवाएं ही काफी हैं. कांग ने कहा, 'पांचवें आदमी को डॉक्टर को दिखाने अथवा अस्पताल में भर्ती करवाने की जरूरत पड़ सकती है. अगर आपको सांस लेने में तकलीफ हो रही है, तो आपको जल्द से जल्द डॉक्टर के पास जाना चाहिए.'

उन्होंने कहा कि हर व्यक्ति को घबराने या चिंता करने की जरूरत नहीं है. हम हर दिन कई तरह के वायरस के संपर्क में आते हैं. अपने हाथों को अच्छे से धोएं और फर्श पर भी कीटाणुनाशक का पोछा लगाएं. अपने चेहरे को छूने से बचें. कोरोना वायरस (सीओवी) असल में वायरसों का एक बड़ा परिवार है, जिसके चलते सामान्य जुकाम से लेकर सांस संबंधी गंभीर परेशानी हो सकती है.

उन्होंने कहा कि दुनियाभर में 90 हजार से ज्यादा लोगों को अपनी चपेट में लेकर तीन हजार से अधिक लोगों की जान लेने वाला कोरोना वायरस इससे पहले कभी नहीं देखा गया. नमूने लेने के बाद वायरस संक्रमण की जांच के नतीजे आने में करीब 12-24 घंटे का समय लगता है. कांग ने कहा कि इस समय देखने में आया है कि अन्य फ्लू के मुकाबले कोरोना से बच्चों में गंभीर बीमारी नहीं होती है.

उन्होंने बताया कि ये वायरस बुजुर्गों या फिर ऐसे लोगों में जो उच्च रक्तचाप, मधुमेह और हृदय संबंधित बीमारियों से ग्रसित हैं, के लिए खतरनाक है. कांग ने इस बात पर जोर दिया कि अगर किसी को लगता है कि वह कोरोना वायरस के संपर्क में आया है, तो उसे तुरंत जन स्वास्थ्य अधिकारियों को सूचना देनी चाहिए.

उन्होंने बताया कि वतर्मान में इस बीमारी से लड़ने के लिए कोई टीका नहीं है, लेकिन कई पर काम किया जा रहा है. अगर टीके को विकसित करने के प्रयास सही दिशा में जाते हैं, तो अगले साल तक टीका तैयार किया जा सकता है. कांग ने सलाह दी कि अगर आपको बुखार अथवा जुकाम है, तो बेहतर होगा कि आप घर से ही काम करें. उन्होंने बताया कि छींकने और खांसने वाले लोगों से करीब 10 फीट की दूरी पर रहें.
कोरोना वायरस : भागलपुर पुलिस ने 15 दिनों के लिए बंद की बायोमेट्रिक व्यवस्था
भागलपुर : बिहार में कोरोना वायरस के खतरे को देखते ही अन्य विभागों की तरह भागलपुर पुलिस ने भी उपस्थिति दर्ज करने के लिए बनायी गयी बायोमेट्रिक व्यवस्था पर तत्कालीन रोक लगा दी है. एसएसपी आशीष भारती ने बताया कि तेजी से फैल रहे कोरोना वायरस पूरे देश ही नहीं पूरे विश्व के लिये खतरा है. इसी को लेकर भागलपुर पुलिस के सभी पुलिस प्रतिष्ठानों में जहां बायोमेट्रिक व्यवस्था (फिंगर प्रिंट) से एटेंडेंस पर आगामी 15 दिनों के लिये रोक लगा दी गयी है. वहीं, 15 दिनों के बाद इस पर पुन: निर्णय लिया जायेगा.

आशीष भारती ने पूरे जिलावासियों से कोरोना वायरस के इंफेक्शन से बचने के लिये सावधानी बरतने और सुरक्षित रहने की अपील की है. उन्होंने कोरोना वायरस को लेकर सोशल मीडिया पर फैलाये जा रहे अफवाहों से बचने और इंटरनेट और अन्य माध्यमों से मिलने वाली जानकारी का सत्यापन करने के बाद ही उनपर अमल करने की बात कही. उन्होंने लोगों से अपील की है कि खुद और अपने आसपास और जान पहचान के लोगों के बीमार होने और कोरोना वायरस के प्रारंभिक लक्षण की आशंका होते ही तुरंत जांच कराएं.
भागलपुर : बिहार में कोरोना वायरस के खतरे को देखते ही अन्य विभागों की तरह भागलपुर पुलिस ने भी उपस्थिति दर्ज करने के लिए बनायी गयी बायोमेट्रिक व्यवस्था पर तत्कालीन रोक लगा दी है. एसएसपी आशीष भारती ने बताया कि तेजी से फैल रहे कोरोना वायरस पूरे देश ही नहीं पूरे विश्व के लिये खतरा है. इसी को लेकर भागलपुर पुलिस के सभी पुलिस प्रतिष्ठानों में जहां बायोमेट्रिक व्यवस्था (फिंगर प्रिंट) से एटेंडेंस पर आगामी 15 दिनों के लिये रोक लगा दी गयी है. वहीं, 15 दिनों के बाद इस पर पुन: निर्णय लिया जायेगा.

आशीष भारती ने पूरे जिलावासियों से कोरोना वायरस के इंफेक्शन से बचने के लिये सावधानी बरतने और सुरक्षित रहने की अपील की है. उन्होंने कोरोना वायरस को लेकर सोशल मीडिया पर फैलाये जा रहे अफवाहों से बचने और इंटरनेट और अन्य माध्यमों से मिलने वाली जानकारी का सत्यापन करने के बाद ही उनपर अमल करने की बात कही. उन्होंने लोगों से अपील की है कि खुद और अपने आसपास और जान पहचान के लोगों के बीमार होने और कोरोना वायरस के प्रारंभिक लक्षण की आशंका होते ही तुरंत जांच कराएं.
चीन से फैले कोरोना वायरस को लेकर लोगों के मन में कई सवाल है. दुनियाभर में इसका कहर फिलहाल जारी है. आज ही एक खबर की मानें तो करीब 30 करोड़ बच्चों की पढ़ाई अबतक इससे प्रभावित हुई है. कहीं सच में मामला गंभीर है तो कहीं भ्रांतियों का बाजार गरम है. ऐसे में आपके मन में भी कई सवाल पनप रहे होंगे. आपके इन्हीं सवालों के जवाब को लेकर है हमारी ये खास रिर्पोट.

दरअसल लोग इस बात को लेकर चिंतित है कि कहीं इस वायरस के चपेट में हम नही आ जाए, कबतक रहेगा इस वायरस का खौफ, इससे बचने के लिए कौन सी जीवनशैली का करें फॉलो? तो जानें ऐसे ही कुछ सवालों के जवाब-

आपको बता दें कि इस वायरस ने अबतक 60 से अधिक देशों में डर का माहौल बना रखा है. दुनियाभर में इससे 3000 से ज्यादा मौतें हो चुकी हैं. वहीं बुधवार को जानी मानी कंपनी पेटीएम के एक कर्मचारी के कोरोना प्रभावित होने के बाद कंपनी को दो दिनों के लिए शटर गिरानी पड़ी. इससे पहले उत्तरप्रदेश के नोएडा में भी एक के इस वायरस से प्रभावित होने के बाद स्कूल को बंद करना पड़ा था.

आपके कुछ सवालों के जवाब : जानें कैसे बच सकते हैं इस वायरस के चपेट में आने से-
- विशेषज्ञों की मानें तो हमारे ग्रामीण क्षेत्र के लोगों को इस वायरस से चिंतित होने की बिल्कुल भी जरूरत नही हैं.

- मेट्रो सीटी में रह रहे लोगों के रहन-सहन और खान-पान में सुधार करने की जरूरत है. कोशिश करनी चाहिए कि ग्रामीण जीवनशैली को करें फॉलो

- अपने आसपास को रखें साफ-सूथरा

- प्रतिदिन सुबह नहा-धोकर ही कहीं भी जाए

- ताजा फल, साग-सब्जियों को भी धोकर ही खाएं

- राज्य सरकारें द्वारा कुछ स्कूलों को सेनिटाइज़ किया जा रहा है. आप भी अपने आस-पड़ोस को करें सेनिटाइज़.

- खांसी, बुख़ार और सांस लेने में हो दिक़्कत, तो तुरंत डॉक्टर की लें सहाल

- कोरोना बच्चों को कम प्रभावित कर रहा है फिर भी ऐसा लक्षण महसूस होते ही फ़ौरन स्वास्थ्यकर्मी से संपर्क करें

- चिकित्सालय से फेस मास्क जरूर ले लें और पहन कर ही कहीं बाहर निकलें

- ध्यान ये रखें कि अगर आप आंख, मुंह पर हाथ लगा रहे हैं तो हाथ धोकर ही लगाएं.

- फिलहाल कोरोना का कोई इलाज संभव नही है अत: सुरक्षा ही बचाव है. भीड़ में जाने से पूर्व मास्क जरूर लगाएं जरूरत न हो तो भीड़ का हिस्सा ही न बनें

- नोएडा जैसे शहरों में हेल्पलाइन नंबर जारी किए गए हैं. उसे अपने पास जरूर सेव रखें और जरूरत पड़ने पर दूसरों को भी उपलब्ध करवाए एवं लोगों को इसके लिए जागरूक भी करें

- जिन लोगों की उम्र 58 से ज़्यादा है, उन्हें इस वायरस को ज़्यादा प्रभाव पड़ रहा है. इसकी मुख्य वजह है इम्यूनिटी सिस्टम कमजोर होना. अत: जिस फूड्स से हमारा इम्यूनिटी पावर बढ़ता है उसे ज्यादा मात्रा में ग्रहण करें

कबतक रहेगा इस वायरस का खौफ
विशेषज्ञों की मानें तो इस वायरस का कहर गर्मी आते-आते कम हो जाएगा. ऐसा बताया जा रहा है कि यह वायरस ज्यादा तापमान वाले क्षेत्र में पनप नही पाता है. अत: अधपके और कच्चे फूड खाने से भी बचें. भोजन को पूरी तरह से पका कर ही खाएं.

