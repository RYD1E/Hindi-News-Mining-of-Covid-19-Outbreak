रांची  / Coronavirus : रांची के प्रतिष्ठित व्यवसायी विष्णु अग्रवाल की बेटी का लिया गया सैंपल, रविवार को जांच के लिए जायेगा सैंपल

रांची छ शहर के प्रतिष्ठित व्यवसायी व न्यूक्लियस मॉल के मालिक विष्णु अग्रवाल की बेटी का शनिवार को रिम्स में कोरोना वायरस की जांच के लिए ब्लड सैंपल लिया गया. जानकारी के अनुसार उनकी बेटी लंदन से विगत तीन दिन पहले रांची पहुंची हैं. शुक्रवार को वह शहर के एक निजी अस्पताल में परामर्श लेने भी गयी थी.

वहां से वह सीधे अपने घर चली गयी थी. दोपहर बाद जब सोशल मीडिया में उनके कोरोना पोजेटिव होने की सूचना वायरल होने लगी तो जिला प्रशासन व सिविल सर्जन हरकत में आये. सिविल सर्जन के आग्रह पर विष्णु अग्रवाल अपनी बेटी के साथ रात 9:00 बेटी काे लेकर रिम्स पहुंचे. सूत्रों के अनुसार ब्लड सैंपल लेने के बाद उनको होम कोरेंटाइन में भेज दिया गया है. उनका ब्लड सैंपल रविवार को जांच के लिए एमजीएम भेजा जायेगा. डॉक्टरों ने कहा कोई क्लिनिकल सिमटम्स नहीं, लेकिन जांच रिपोर्ट के बाद ही स्थिति स्पष्ट होगा.

आपको बता दें कि झारखंड भारत के उन राज्यों में से एक है जहां पर अभी तक एक भी कोविड 19 से संक्रमित पाए गए हैं. राज्य भर में कोविड 19 का डर लोगों में है इसलिए लोग घरों में ही हैं. स्कूल, कॉलेज, कोचिंग, एवं अन्य शिक्षण संस्थानों के अलावा, सिनेमाघर, जिम, शॉपिंग, मॉल, पार्क जैसी जगहों को पूरी तरह से बंद रखा जा रहा है. इसके अलावा कई ऑफिस एवं संस्थानों में वर्क फ्रॉम होम करने को कहा जा रहा है.

रामगढ़ में रजरप्पा स्थित सुप्रसिद्ध छिन्नमस्तिका देवी धाम को कोरोना वायरस संक्रमण के मद्देनजर भक्तों के लिए तत्काल प्रभाव से 14 अप्रैल तक के लिए बंद कर दिया गया है. इसके अलावा रांची के प्रसिद्ध पहाड़ी मंदिर को भी आज से आम श्रद्धालुओं के लिए बंद कर दिया गया है. अब अगले आदेश तक रांची के पहाड़ी मंदिर में में पूजा अर्चना होतु आने वाले पर्यटक एवं नागरिकों को अगले आदेश तक पहाड़ी मंदिर में प्रवेश नहीं दिया जाएगा.

आपको बता दें कि देश के कुछ ऐसा भी राज्य हैं जहां कोरोना को एक भी मरीज नहीं मिला है. इन राज्यों में झारखंड, बिहार , अरुणाचल प्रदेश, असम, मणिपुर, मेघालय, मिजोरम, नागालैंड, सिक्किम और त्रिपुरा शामिल हैं.

रांची / COVID19outbreak : दूसरे राज्यों से आने वाली ट्रेन,बसें 31 मार्च तक नहीं कर सकेंंगी झारखंड में प्रवेश

रांची : कोरोना वाइरस के बढ़ते संक्रमण को ध्यान में रखते हुए राज्य के परिवहन आयुक्त ने दूसरे राज्य से झारखंड में आने वाली बसों के प्रवेश पर आज मध्य रात्रि से ही रोक लगाने का आदेश जारी कर दिया है. आदेश की प्रति बिहार बंगाल उड़ीसा एवं छत्तीसगढ़ परिवहन विभाग को भी भेजी गई है. वैसी बसे जो दूसरे राज्य से निकल चुकी है उन्हें केवल कल भर प्रवेश करने की इजाजत होगी. यह आदेश अगले आदेश तक प्रभावी रहेगा.

झारखंड सरकार के मुख्य सचिव डीके तिवारी ने रेलवे बोर्ड को चिट्ठी लिखकर कहा है कि यह सुनिश्चित करें कि दूसरे राज्यों की ट्रेन झारखंड राज्य में प्रवेश ना करे. मुख्य सचिव ने लिखा है कि नोबल कोरोना वायरस के बढ़ते खतरे को देखते हुए राज्य में दूसरे राज्यों की ट्रेन के प्रवेश पर 22 मार्च से 31 मार्च 2020 तक रोक लगायी जाए.

राज्य में पहले से भीड़ जमा होने पर रोक है. राज्य में शिक्षण संस्थान और भीड़ जमा होने वाली जगहों को पहले ही बंद कर दिया गया है. प्रधानमंत्री नरेंद्र मोदी की जनता कर्फ्यू की अपील के बाद देश के तमाम संगठन और संस्थाएं जनता कर्फ्यू को सफल बनाने के लिए लग गई हैं. भारतीय रेलवे ने भी ऐतिहासिक कदम उठाते हुए 3700 ट्रेनों को रद्द करने का फैसला लिया है.

रेल अधिकारियों की माने तो रविवार तड़के 4:00 बजे से रात 10:00 बजे तक ट्रेनों का संचालन नहीं होगा. राज्य सरकार ने भी कोरोना के संभावित खतरे को देखते हुए झारखंड में कोरोना वायरस रेगुलेशन 2020 लागू कर दिया है. शिक्षण संस्थानों, सिनेमा हॉल और क्लब जैसे सभी सार्वजनिक स्थानों को सावधानी के तौर पर 17 मार्च से 14 अप्रैल तक बंद कर दिया गया है.

धार्मिक स्थलों पर भी सरकार ने भीड़ नहीं करने का अनुरोध किया है. कोरोना के संदिग्ध व्यक्ति की जांच का जिम्मा जिलों के उपायुक्तों को सौंपा गया है. सभी मेडिकल कॉलेजों और जिला अस्पतालों में आइसोलेशन वार्ड तैयार कर दिया गया है. अफवाहों पर लगाम रखने के लिए किसी भी संस्थान, संस्था, व्यक्ति और मीडिया को कोरोना वायरस से संबंधित मामले को बिना अनुमति के प्रचारित या प्रसारित नहीं करने का आदेश जारी किया गया है.















