राजस्थान / तीन डॉक्टर और तीन कंपाउंडर निकले कोरोना के मरीज, जिले के बोर्डर को किया गया सील

जयपुर : भीलवाड़ा में कोरोना के छह मरीज मिले हैं. जिनका रिपोर्ट पॉजिटिव मिला है उनमें तीन डॉक्टर और तीन कंपाउंडर हैं. इन मरीजों के मिलने के बाद उस निजी अस्पताल को सील कर दिया है जहां यह केस मिला है. राज्य में 28 लोगों को गहन जांच में रखा गया है. राज्य में कुल 11 लोगों की रिपोर्ट पॉजिटिव आयी है.

इसे भी पढ़ें : राजस्थान में तेजी से बढ़ रहे हैं कोरोना वायरस से संक्रमित मरीज, मुख्यमंत्री गहलोत ने एनजीओ से मांगी मदद

जिले को हाई अलर्ट पर रखा गया है. 13 जगहों पर 400 बेड का आइसोलेशन वार्ड बनाया गया है. जिस अस्पताल में कोरोना के छह मरीज पाये गये हैं वहां 5080 लोगों का इलाज हुआ था. अब उन लोगों की सूची बनायी जा रही है जो यहां इलाज कराने आये थे. बीमार और कमजोर शरीर पर कोरोना का खतरा बढ़ता है ऐसे में यहां आये मरीजों की जांच के लिए टीम काम कर रही है. इस अस्पताल में डॉक्टर लगातार मरीजों को देख रहे थे. अस्पताल एक किलोमीटर के दायरे में कर्फ्यू लगा दिया गया है.


बॉलीवुड / Coronavirus : कनिका कपूर की पार्टी में आई वसुंधरा राजे और उनके बेटे दुष्यंत सिंह ने खुद को किया आइसोलेट

वसुंधरा राजे, सांसद दुष्यंत सिंह, अनुप्रिया पटेल ने खुद को किया आइसोलेट

नई दिल्ली : भारतीय जनता पार्टी के सांसद दुष्यंत सिंह गायिका कनिका कपूर का पार्टी में शामिल होने के बाद खुद सेल्फ आइसोलेट कर लिया है.

गायिका कनिका कपूर की पार्टी में शामिल होने के तीन दिन बाद सांसद दुष्यंत सिंह 18 मार्च को राष्ट्रपति भवन में आयोजित एक समारोह में भी शामिल हुए थे. बॉलीवुड गायिका कनिका कपूर द्वारा आयोजित पार्टी का हिस्सा बन चुके 50 पत्रकार, तीन विधायक एवं डीएम भी कोरोना वायरस की चपेट में आ सकते हैं.

वसुंधरा राजे ने ट्वीट कर कहा, ''कुछ दिन पहले दुष्यंत और उनके ससुराल वालों के साथ मैं लखनऊ में एक डिनर पर गयी थी. कनिका कपूर, जो कि #Covid19 संक्रमित पाई गई हैं, वें भी उस डिनर में बतौर अतिथि मौजूद थीं. सावधानी के तौर पर मैं और दुष्यंत सेल्फ-आइसोलेशन में हैं और हम सभी आवश्यक निर्देशों का पालन कर रहे हैं.''

गायिका कनिका कपूर को कोरोना वायरस के संक्रमित हो जाने के बाद इसका साया अब राष्ट्रपति भवन तक पहुच गया है. सांसद दुष्यंत सिंह से मुलाकात के बाद अब राष्ट्रपति भवन के सूत्रों के मुताबिक राष्ट्रपति रामनाथ कोविंद अपना मेडिकल चेकअप करवाएंगे. इसके साथ ही राष्ट्रपति ने अपने सभी नियमित कार्यक्रमों को स्थगित करने का फैसला किया है.

गौतमबुद्धनगर के तीन विधायक, जिलाधिकारी, मुख्य चिकित्सा अधिकारी और प्रशासनिक अधिकारी सहित कई उच्चाधिकारियों ने कनिका कपूर की पार्टी में शिरकत की थी, इसी कारण उनपर कोरोना का साया मंडरा रहा है.

आज जब कनिका कपूर की कोविड 19 से ग्रसित होने की बात सामने आई तो लखनऊ के लोगों में हड़कंप मच गई थी. कनिका की पार्टी में शामिल हुए लोगों में दहशत का माहौल बन गया.

यही नहीं उत्तर प्रदेश सरकार में स्वास्थ्य मंत्री जय प्रताप सिंह, कांग्रेस के नेता जितिन प्रसाद, अपना दल की अध्यक्ष अनुप्रिया पटेल ने भी ख़ुद को आइसोलेट किया है. दोनों नेता पार्टी में थे, जहां कनिका कपूर भी मौजूद थीं.

कनिका की सभी पार्टियों की होगी जांच, 24 घंटे में सौंपी जाएगी रिपोर्ट

बॉलीवुड गायिका कनिका कपूर को कोरोना वायरस (Coronavirus) की रिपोर्ट में पॉज़िटिव पाए जाने के बाद अब उनकी सारी पार्टिंयों की जांच कि जाएगी.

खबर ये भी सामने आई है कनिका ने होली का त्योहार भी मनाया था. ट्विटर पर एक वीडियो जारी किया या हे जिसमें कनिका होली के त्योहार को मनाते हुए दिखाई दे रहीं हैं.

फिलहाल कनिका को लखनऊ के किंग जॉर्ज चिकित्सा विश्वविद्यालय में आइसोलेशन वार्ड में रखा गया है. 41 वर्षीया अभिनेत्री कुछ समय के लिए लंदन में थीं और 15 मार्च को लखनऊ लौट आईं थीं. उन्होंने अधिकारियों को उनकी यात्रा के बारे में जानकारी देने से भी परहेज किया. लखनऊ पहुंचने पर कनिका ने अपने दोस्तों और परिवार के लिए एक फाइव स्‍टार होटल में ग्रैंड पार्टी दी थी.

भाजपा सांसद और राजस्थान के पूर्व मुख्यमंत्री वसुंधरा राजे के पुत्र दुष्यंत सिंह ने गायिका कनिका कपूर की पार्टी में शामिल होने के बाद स्वयं को आइसोलेट कर लिया है. बॉलीवुड की गायिका कनिका कपूर बालीवुड की पहली सेलिब्रेटी हैं जिन्हें कोरोना वायरस से संक्रमित पाया गया है . उन्हें फिलहाल आइसोलेट करके रखा गया है. कनिका ने इंस्टाग्राम पर एक बयान जारी करके बताया कि वे पिछले चार दिनों में फ्लू के लक्षण थे .
दुष्यंत सिंह इस पार्टी में शामिल थे और उसके बाद वह संसद चले गए थे . इस खबर पर प्रतिक्रिया जाहिर करते हुए तृणमूल कांग्रेस के सांसद डेरेक ओ ब्रायन ने ट्वीट किया, ‘‘ सरकार हम सब को खतरे में डाल रही है. प्रधानमंत्री ने कहा है कि खुद को अलग थलग रखें लेकिन संसद चल रही है। मैं अगले दिन करीब ढाई घंटे दुष्यंत के बगल में बैठा रहा था. दो और सांसद हैं जो आइसोलेशन में हैं. सत्र को स्थगित किया जाना चाहिए.'

मीडिया से बात करते हुए कनिका ने कहा कि मेरे बारे में चल रही खबरें अफवाह है. मैं एयरपोर्ट पर जांच में पूरी तरह सहयोग किया था. मैं सभी नियमों का पालन कर रही हूं. मुझे किसी ने नहीं बताया कि देश में नहीं घुमना है.

बॉलीवुड गायिका ने लखनऊ की बड़ी आबादी को चिंता में डाल दिया है. उनकी मानें तो वे 15 मार्च को लंदन से लखनऊ से आई थीं. एयरपोर्ट पर वॉशरूम में छिप कर निकल गईं. हालांकि उनके पिता राजीव कपूर का दावा है कि वह लखनऊ एयरपोर्ट पर स्कैनिंग के बाद ही बाहर निकली थीं. इसके बाद उन्होंने लखनऊ के नामी सितारा होटल में सौ से ज्यादा लोगों को पार्टी दी. आज उनकी जांच हुई तो कोरोना पॉजिटिव निकलीं. पार्टी में शहर के तमाम अफसर के साथ हाईप्रोफाइल लोग शामिल हुए थे. गैलेंट अपार्टमेंट के लोगों ने डॉक्टरों को सूचना देकर पूरी जानकारी दी.

आपको बता दें कि कनिका कपूर का जन्म 23 मार्च 1978 को उत्तर प्रदेश की राजधानी लखनऊ में हुआ था. कनिका की शादी बिजनेसमैन राज चंदोक से हुई है, उनके तीन बच्चे भी हैं. लेकिन किसी वजह से उनकी यह शादी कुछ साल ही चल सकी। इसके बाद उनका रिश्ता टूट गया और दोनों अलग हो गए. 42 वर्षीय गायिका ने बेबी डॉल, चिट्टियां कलाइयां और प्रमिका जैसे गीतों में अपनी आवाज दी है.





