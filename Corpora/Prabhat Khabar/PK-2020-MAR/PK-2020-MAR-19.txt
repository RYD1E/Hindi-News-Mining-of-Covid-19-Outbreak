रांची  /  कोरोना इफेक्ट : झारखंड में सरकारी कर्मचारियों के लिए जारी हुआ यह आदेश

रांची : झारखंड सरकार ने सरकारी कर्मचारियों, दफ्तर के लिए कोरोना से बचाव के उपाय के निर्देश जारी किये हैं. कर्मचारी, मंत्रालय और अन्य विभागों में काम करने वाले सरकारी कर्मचारियों को सलाह दी गयी है.

सभी सरकारी भवन पर थर्मल स्कैनर स्थापिक किया जायेगा. प्रवेश स्थान पर हैंड सैनिटाइजर रखना जरूरी होगा. जिनमें फ्लू और कोरोना के लक्षण है उन्हें समूचित चिकित्सा दी जायेगी.

कार्यालय परिषर में लोगों का आना जाना कम हो इस पर भी ध्यान रखा जायेगा. पूरी जांच के बाद ही उन्हें कार्यलाय में प्रवेश करने की इजाजत होगी. जिन्हें कार्यालय में जरूरी काम है या अधिकारी से मिलने का समय मिला है उन्हें ही कार्यालय में प्रवेश करने दिया जायेगा.

किसी भी तरह की बैठक वीडियो कॉन्फ्रेंसिग से की जायेगी. अगर जरूरत ना हो तो मिटिंग रद्द की जायेगी और बाद में बैठक होगी. गैर जरूरी सरकारी यात्राओं पर भी रोक लगायी जायेगी. कार्यालय की सफाई पर पूरा ध्यान रखा जायेगा. कार्यालय को सैनिटाइज किया जायेगा खासकर वैसी जगहों पर जहां लोगों का बार- बार हाथ लगता है.

रांची / विदेश से लौटे थे बीएयू के तीन अधिकारी आराम से घूमते रहे कैंपस, दो को पुलिस रिम्स लेकर पहुंची

रांची : बिरसा कृषि विश्वविद्यालय के तीन अधिकारी विदेश घूमकर आये इसके बाद लगातार कैंपस में घूमते रहे. उनकी जांच नहीं हुई. जो तीन लोग विदेश गये थे उनमें डॉ परवेज आलम जो एग्रोनोमी विभाग के प्रोफेसर हैं यह दुबई से लौटे. डॉ वर्षा रानी ( पौधा प्रजनन विभाग, एसिटेंट प्रोफेसर) बांग्लादेश और दुबई दोनों गयी थी. पिछले एक डेढ़ महीने में मुकुल सिन्हा ( सहायक निदेशक प्रशासन) ऑस्ट्रेलिया से पांच दिनों पहले लौटे हैं.

इन तीनों का जांच कहां हुआ, कैसे हुआ इस संबंध में बीएयू से कोई जवाब नहीं मिला. सूचना मिलने के तुरंत बाद पुलिस वर्षा रानी और परवेज आलम को रिम्स लेकर पहुंची है. बताया गया कि यह तीनों आराम से कैंपस में घूम रहे थे लोगों से मिल रहे थे.

सोशल मीडिया में खबर थी कि झारखंड में कोरोना का पहला मरीज मिला. इस संबध में जब रिम्स के निदेशक से बात हुई तो उन्होंने कहा, अभी महिला का ब्लड सेंपल ही नहीं लिया गया है, इसलिए पोजेटिव का सवाल ही नहीं उठता है. हालांकि महिला आस्ट्रेलिया से आई है, इसलिए उसका सेंपल लेना ही चाहिए. वह पिछले एक सप्ताह पहले आयी है. वहीं बीएयू में अपने सहकर्मियों के साथ रही है, इसलिए निगरानी रखना जरूरी है.

गुरुवार को बीएयू की वैज्ञानिक स्वयं रिम्स में दिखाने आई थी. महिला को डॉक्टर ने देखा तो सामान्य फ्लू का लक्षण मिला. उसको आइसोलेशन वार्ड में रखने व सैंपल देने के लिए कहा गया, लेकिन वह बिना सूचना के चली गई. रिम्स से जाने पर प्रबंधन ने इसकी सूचना पुलिस को दी है. पुलिस तलाश कर रही है. पुलिस को रिम्स प्रबंधन ने एम्बुलेंस भी मुहैया कराया है.










