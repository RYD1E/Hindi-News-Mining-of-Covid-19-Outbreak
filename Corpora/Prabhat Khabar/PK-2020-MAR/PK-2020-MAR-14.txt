 नोएडा में मेट्रो स्टेशन को किया सेनिटाइज, भारत में संक्रमित लोगों की संख्‍या 84
चीन से शुरू हुआ कोरोना वायरस के कहर का खौफ अब देश और दुनिया में गहराने लगा है. भारत में जहां इस घातक वायरस के कारण दो लोगों की मौत सामने आई है, वहीं अमेरिका में अब तक 40 लोगों की मौत हो चुकी है.
Sat, Mar 14, 2020, 7:37 AM IST
कोरोना वायरस के कहर का खौफ
चीन से शुरू हुआ कोरोनावायरस (Coronavirus) के कहर का खौफ अब देश और दुनिया में गहराने लगा है. भारत में जहां इस घातक वायरस के कारण दो लोगों की मौत सामने आई है, वहीं अमेरिका में अब तक 40 लोगों की मौत हो चुकी है. कोरोना के कारण करीब-करीब आधे भारत में बंद की स्थिति है. अमेरिकी राष्ट्रपति डोनाल्ड ट्रंप ने बीती रात देश में नेशनल इमर्जेंसी (राष्ट्रीय आपातकाल) की घोषणा कर दी है. कोरोना वायरस के भारत में जो कुल 83 मामले हैं उसमें 66 भारतीय और 17 विदेशी शामिल. इसमें 10 ठीक हुए. दो की मौत हो चुकी है. जानिए इस वायरस से जुड़ी हर अपडेट......
Sat, Mar 14, 2020, 6:13 PM IST
नोएडा मेट्रो सेनिटाइज
नोएडा मेट्रो कॉरपोरेशन ने एहतियात के तौर पर मेट्रो स्टेशन को कराया सेनिटाइज. यह नोएडा सेक्टर 50 मेट्रो स्टेशन की तस्वीर है...
Sat, Mar 14, 2020, 6:06 PM IST
कोरोना पर कल हो सकती है सार्क देशों की वीडियो कॉन्फ्रेंसिंग
राजकीय सूत्रों से पता चला है कि कोरोना वायरस से निपटने पर सार्क देशों की वीडियो कॉन्फ्रेंसिंग कल होने की संभावना है.
Sat, Mar 14, 2020, 5:44 PM IST
महाराष्ट्र नवनिर्माण सेना (मनसे) ने इस वर्ष के लिए गुड़ी पड़वा उत्सव की रैली नहीं करेगा आयोजित
Sat, Mar 14, 2020, 5:41 PM IST
पंजाब में कोरोना का पहला मामला आया सामने
पंजाब की स्वास्थ मंत्री बलबीर सिंह सिद्धू ने बताया है कि राज्य में कोरोना वायरस का एक मामला सामने आया है. व्यक्ति का स्वास्थ स्थिर है और पंजाब में कोरोना से संबंधित कोई भी संदिग्ध मामला पंजाब में फरार या लापता नहीं है.

वहीं उन्होंने बताया है कि राज्य में मॉल, सिनेमा हॉल और जिम 31 मार्च तक बंद रहेंगे. राज्य में इस अवधि के दौरान कोई भी खेल और सास्कृतिक कार्यक्रम नहीं होगे.
Sat, Mar 14, 2020, 5:24 PM IST
TwitterFacebookemailemail
त्रिवेंद्रम में अगले आदेश तक मॉल बंद
दिल्ली, महाराष्ट्र और हिमाचल के बाद केरल के त्रिवेंद्रम में माल, समुद्र तट और अन्य सार्वजिनक सभा स्थल कोरोना के मद्देनजर अगली सूचना तक बंद रहेंगे

Sat, Mar 14, 2020, 5:17 PM IST
TwitterFacebookemailemail
पद्म पुरस्कार समारोह स्थगित
3 अप्रैल को राष्ट्रपति भवन में आयोजित होने वाला पद्म पुरस्कार समारोह कोरोना वायरस की वजह से स्थगित कर दिया गया है.अगली तिथि और समय की घोषणा जल्द ही की जाएगी
Sat, Mar 14, 2020, 5:07 PM IST
TwitterFacebookemailemail
84 मामलों में से 10 पूरी तरह ठीक
स्वास्थ मंत्रालाय के विशेष सचिव ने बताया है कि देश मे कोरोना के 84 मामलों में से 10 लोग पूरी तरह ठीक हो चुके है और उन्हें छुट्टी दे दी गयी है. वहीं इन मामलों से ट्रेस करने के कारण 4000 से अधिक लोगों पर सरकार निगरानी कर रही है.
Sat, Mar 14, 2020, 4:24 PM IST
TwitterFacebookemailemail
नागपुर और कर्नाटक में सामने आया कोरोना वायरस का एक और मामला
महाराष्‍ट्र के नागपुर में और कर्नाटक में कोरोना वायरस का एक और मामला सामने आया है. इसके साथ ही महाराष्ट्र में आंकड़ा बढ़कर 20 तक पहुंचा. तेलंगाना के स्वास्थ्य मंत्रालय की ओर से बताया गया, एक और व्यक्ति ने आज CoronaVirus के लिए सकारात्मक परीक्षण किया. उन्होंने इटली की यात्रा की है. वह अभी हैदराबाद के एक राजकीय अस्पताल में आइसोलेशन वार्ड में है. वह निगरानी में है. भारत में अब तक संक्रमित लोगों की संख्‍या 88 हो गयी है.


83 मामले सामने आए
स्वास्थ्य मंत्रालय के मुताबिक, भारत में अब तक 83 मामले सामने आए हैं. इसमें सबसे ज्यादा केरल में 19 जबकि महाराष्ट्र में 14 मामले आ चुके हैं. अन्य राज्यों की बात करें तो दिल्ली में सात, उत्तर प्रदेश में 11, लद्दाख में तीन, कर्नाटक में छह, आंध्र प्रदेश, जम्मू-कश्मीर, पंजाब, तमिलनाडु, तेलंगाना, राजस्थान से 1-1 केस सामने आ चुके हैं. इन 83 मामलों में 66 भारतीय हैं जबकि 17 विदेशी नागरिक हैं. देश के 13 राज्यों से कोरोना के पॉजिटिव मामले सामने आए हैं. कुल 83 मामलों में दो लोगों की मौत हो चुकी है, जबकि कोरोना से संक्रमित हुए 10 लोग (केरल-3, दिल्ली-7) ठीक होने के बाद उन्हें छुट्टी दे दी गई है.

विदेश से आए 335 लोग लापता
पंजाब में विदेश यात्रा से आए 335 लोगों का कोई पता नहीं चल पा रहा है. पंजाब के स्वास्थ्य विभाग की तरफ से जारी कोविड-19 की मेडिकल बुलेटिन के मुताबिक, राज्य के 6696 लोग ऐसे देशों से लौटे हैं, जहां कोरोना वायरस का संक्रमण था. इनमें से 335 लोगों का पता नहीं चल पा रहा है. राज्य सरकार ने बताया कि इन लोगों का पता लगाने की कोशिश की जा रही है.

निगमबोध घाट पर अंतिम संस्कार
कोराना वायरस के कारण मृत महिला का निगमबोध घाट पर अंतिम संस्कार करने की इजाजत दे दी गई. खबर चलने के बाद निगमबोध घाट प्रशासन ने कोरोना वायरस से महिला का अंतिम संस्कार कराया. निगमबोध घाट पर सीएनजी शवदाह गृह में अंतिम संस्कार कराया गया. राम मनोहर लोहिया अस्पताल की टीम की निगरानी में सभी एहतियात बरतते हुए किया अंतिम संस्कार संपन्न हुआ.

हिमाचल प्रदेश भी अब बंद
हिमाचल प्रदेश में भी सभी तरह के स्कूल, कॉलेज, आंगनवाड़ी सेंटर और सार्वजनिक जगह 31 मार्च तक बंद कर दिए गए हैं. इसकी घोषणा मुख्यमंत्री जयराम ठाकुर ने की.

इंफोसिस ने बेंगलुरू में खाली करायी बिल्डिंग
सॉफ्टवेयर कंपनी इंफोसिस ने कोरोनावायरस (COVID-19) को लेकर कुछ लोगों में संक्रमित होने के संदेह के चलते बेंगलुरु की बिल्डिंग खाली करा ली है. कपंनी के एक अधिकारी ने शुक्रवार को कहा कि मल्टिनेशनल सॉफ्टवेयर कंपनी इन्फोसिस ने बेंगलुरु में अपनी एक इमारत को कोरोनावायरस के लिए संदेह होने के बाद खाली कर दिया है.

अंतिम संस्कार से किया मना
कोरोना वायरस की वजह से जिस 69 वसाल की महिला की मौत हुई थी उसकी आज आज यानी शनिवार को निगमबोध घाट पर उसका अंतिम संस्कार करने से मना कर दिया गया. इससे परिजनों में गहरा रोष है. दिल्ली में शुक्रवार को आरएमएल अस्पताल में कोरोना पीड़ित महिला की मौत हुई थी. पीड़ित महिला के परिजन निगमबोध घाट पर मौजूद हैं. रिश्तेदारों का कहना है कि उन्होंने इस बाबत निगम बोध घाट के हेड को फोन किया था और उन्हें स्थिति बताई थी. उन्होंने कहा कि महिला का शव यहां से ले जाएं और दूसरी जगह जाकर संस्कार कर दें. दूसरी ओर लोधी रोड श्मशान प्रशासन ने भी अंतिम संस्कार करने से मना कर दिया और कहा कि शव को निगमबोध घाट ले जाया जाए.अंतिम संस्कार से किया मना


पांच संदिग्ध मरीज अस्पताल से भाग गए
खबर आ रही है कि महाराष्ट्र के नागपुर में अस्पताल में भर्ती कोरोना वायरस के पांच संदिग्ध मरीज अस्पताल से भाग गए हैं. देर रात हुई इस घटना के बाद शहर में अलर्ट घोषित कर दिया गया है. मरीजों की तलाश जारी है.नागपुर के इंदिरा गांधी गवर्नमेंट मेडिकल कॉलेज एंड हॉस्पिटल (मायो) से कोरोना वायरस के पांच संदिग्ध भाग गए. इन सभी को संक्रमण के बाद अस्पताल में भर्ती कराया गया था.

कोरोना वायरस से अर्जेंटीना में दूसरी, इक्वाडोर में पहली मौत
तेजी से फैल रहे कोरोना वायरस से अर्जेंटीना में दूसरी मौत का मामला सामने आया है जबकि इक्वाडोर ने पहली मौत की जानकारी दी है. इसी के साथ लातिन अमेरिका में वायरस के कारण मौत का आंकड़ा बढ़कर पांच हो गया है. वहीं, वेनेजुएला, उरुग्वे, ग्वाटेमाला और सूरीनाम में भी कोरोना वायरस संक्रमण के पहले मामले दर्ज किए गए हैं. लातिन अमेरिकी देशों ने यूरोप की यात्रा को लेकर प्रतिबंध कड़े कर दिए हैं फिर भी इस क्षेत्र में पिछले दो दिनों में संक्रमण के मामलों की संख्या दोगुना से भी ज्यादा बढ़कर 340 पहुंच गई है.


इजरायल ने भारत से मांगी मदद
इजरायल के प्रधानमंत्री बेंजमिन नेतन्याहू ने भारत के अपने समकक्ष नरेन्द्र मोदी से इस सप्ताह फोन पर हुई बातचीत के दौरान मास्क और दवाओं का कच्चा माल इजरायल को भेजने की अनुमति देने का अनुरोध किया है. मीडिया में आई खबर में यह जानकारी दी गई है.


पटना में विशाल शिविर का आयोजन टला
‘जयपुर फुट' के अमेरिकी खंड ने पटना में विशाल शिविर का आयोजन टाल दिया है जिसके तहत जरूरतमंदों को कृत्रिम अंग मुहैया कराए जाने थे. कोरोना वायरस से निपटने के प्रयासों के तहत भारत सरकार द्वारा लागू यात्रा प्रतिबंध और एहतियाती उपायों के मद्देनजर यह आयोजन टाला गया है.



देश में कुल 83 मामले
स्वास्थ्य मंत्रालय ने कोरोना वायरस को लेकर अपडेट दी है. मंत्रालय के मुताबिक, देश में अबतक कुल 83 मामले सामने आए हैं.


तिहाड़ जेल में बनाया गया आइसोलेशन वार्ड
तिहाड़ जेल में बनाया गया आइसोलेशन वार्ड. यहां आने वाले सभी लोगों की होगी जांच.

राजस्थान में भी सबकुछ बंद
दिल्ली सहित देश के अन्य राज्यों की तरह ही अब राजस्थान में 30 मार्च तक स्कूल, कॉलेज, जिम, सिनेमा हॉल बंद रहेंगे. सीएमओ ने ये जानकारी देते हुए कहा कि बोर्ड परिक्षाएं जारी रहेंगी.

हैं

भारत-बांग्लादेश की बस और ट्रेन सर्विस बंद
आज से भारत-बांग्लादेश की बस और ट्रेन सर्विस बंद कर दी जाएगी. कोरोना वायरस संक्रमण को लेकर पूरे देश में 42 हजार लोगों को सामुदायिक निगरानी में रखा गया है. स्वास्थ्य मंत्रालय के अधिकारी ने कहा है कि भारत ने मालदीव, अमेरिका, मैडागास्कर और चीन से 1031 लोगों को निकाल लिया है. केंद्र सरकार ने 37 जांच चौकियों में से 19 जांच चौकियों पर अंतरराष्ट्रीय यातायात की अनुमति देने का फैसला किया है. ईरान और इटली में फंसे भारतीयों को वापस लाने के लिए शनिवार को कवायद आज शुरू हो जाएगी. स्वास्थ्य मंत्रालय के मुताबिक कोरोना वायरस स्वास्थ्य आपातकाल नहीं है.


इटली में भयावह स्थिति
कोरोनावायरस ने चीन के बाद सबसे ज्यादा इटली में कहर बरपाया है. इस छोटे से देश में शुक्रवार को कोरोना वायरस से सबसे ज्यादा मौतें हुई. अधिकारियों ने बताया कि इटली में पिछले 24 घंटे में 250 लोगों की जान गई है.इसी के साथ ही इटली में कोरोना वायरस से मरने वालों की संख्या 1266 हो गई है. यहां पर इस बीमारी से कुल 17,660 लोग पीड़ित हैं. पीड़ितों की संख्या के मामले में गुरुवार शाम से अबतक यहां 2547 लोगों की बढ़ोतरी हुई है.


आईआईटी दिल्ली भी बंद, हॉस्टल खाली करने का आदेश
कोरोनावायरस के खतरे के मद्देनजर आईआईटी दिल्ली ने अपने सभी छात्रों को 15 मार्च की आधी रात तक हॉस्टल खाली करने का आदेश दिया है. हॉस्टल प्रशासन ने कहा है कि छात्र घर जा सकते हैं और सुरक्षित रह सकते हैं. इसके साथ ही आईआईटी दिल्ली में पठन-पाठन से जुड़ी सारी गतिविधियों को अगले आदेश तक रोक दिया गया है. इसके पहले शुक्रवार को ही जेएनयू, जामिया और दिल्ली विश्वविद्यालय को भी 31 मार्च तक बंद कर दिया गया है.


भारत में कोरोना वायरस से एक और मौत
भारत में कोरोना वायरस से एक और मौत हो गई है. कोरोना वायरस से दिल्ली में यह पहली मौत है. वायरस के लक्षण मिलने के बाद 69 वर्षीय महिला को दिल्ली के राम मनोहर लोहिया हॉस्पिटल में भर्ती कराया गया था. मृतक महिला का बेटा हाल ही में इटली से लौटा था. इससे पहले कोरोना वायरस से कर्नाटक में एक व्यक्ति की मौत हुई थी. इस तरह भारत में कोरोना वायरस से अब तक दो लोगों की मौत हुई है. भारत में कोरोना वायरस के कुल 89 मामले सामने आए हैं, जिनमें से दो लोगों की मौत हो गई है. इसके अलावा इनमें से चार लोगों को इलाज के बाद अस्पताल से छुट्टी दे दी गई है.


डोनाल्ड ट्रंप पर आया कोरोना वायरस का खौफ
डोनाल्ड ट्रंप पर आया कोरोना वायरस का खौफ, बोले- हाल में कई लोगों से मिला हूं, मैं भी अपना जांच कराउंगा. पिछले सप्ताह ब्राजील के राष्ट्रपति बोलसोनारो के सूचना प्रमुख से मिलने के बाद कहा जा रहा था कि ट्रंप की भी ठीक से जांच होनी चाहिए क्योंकि बोलसोनारो के सहयोगी बाद में कोरोना से संक्रमित पाए गए थे. बोलसोनारो के प्रेस सेक्रटरी ने ट्रंप से हाथ भी मिलाया था.




कोरोनावायरस का आतंक पूरी दुनिया में
कोरोनावायरस का आतंक पूरी दुनिया में लगातार फैल रहा है, और नए-नए देशों में पैर पसारता जा रहा है. हर रोज नए-नए देशों से लोगों में कोरोनावायरस के टेस्ट पॉज़िटिव आने की खबरें मिल रही हैं. चीन में तो सरकारी आंकड़ों के मुताबिक, कोरोनावायरस की चपेट में आकर 3,169 लोग मौत के शिकार भी हो चुके हैं. इटली में भी अब तक 1,016 लोग कोरोनावायरस की चपेट में आकर जान गंवा चुके हैं. कोरोनावायरस का डर इस कदर फैलता रहा है कि बाजारों से हैन्ड सैनिटाइज़र और मास्क खत्म हो जाने की ख़बरें भी लगातार मिल रही हैं, और हर शख्स यह जानने की कोशिश कर रहा है कि उनके मोहल्ले, इलाके, शहर या पूरे देश में कितने लोग कोरोनावायरस की चपेट में आ चुका है.


आने वाले कुछ हफ्तों में हम सभी को बलिदान करने होंगे
अमेरिका के राष्ट्रपति डोनाल्ड ट्रंप ने प्रेस कॉन्फ्रेंस में कोरोना वायरस को लेकर कहा, आने वाले कुछ हफ्तों में हम सभी को कुछ बदलाव और बलिदान करने होंगे, लेकिन इन अल्पावधि बलिदानों से लंबे समय के लिए लाभ मिलेंगे. अगले 8 हफ्ते महत्वपूर्ण हैं.


आस्ट्रेलिया: एक जगह पर जमा न हो ज्यादा लोग
आस्ट्रेलिया की सरकार ने 500 लोगों के एक जगह पर इकट्ठे होने पर रोक लगा दी है. हालांकि स्कूल, विश्वविद्यालय, सार्वजनिक परिवहन या हवाई अड्डे खुले रहेंगे. लोगों को सलाह दी गई है कि जब तब बहुत जरूरी न हो तब तक विदेश की यात्रा पर न जाएं. आस्ट्रेलिया में अब तक 160 लोग कोरोना से संक्रमित हो चुके हैं और इनमें से तीन की मौत हो चुकी है.


ट्रंप ने आयरिश पीएम को कहा- नमस्ते
अमेरिकी राष्ट्रपति ट्रंप ने आयरलैंड के पीएम लियो वराडकर के व्हाइट हाउस में अभिवादन में हाथ मिलाने के बजाए भारतीय शैली अपनाते हुए नमस्ते कहा. दोनों नेताओं ने कहा- कोरोना को देखते हुए यह आवश्यक है. ट्रंप ने कहा- मैं हाल ही में भारत से लौटा हूं और वहां मैंने किसी से हाथ नहीं मिलाया और यह आसान था, क्योंकि वहां ऐसे ही अभिवादन करते हैं. वराडकर भारतीय मूल के आयरिश नागरिक हैं. इस बीच, ट्रंप ने अपनी प्रचार रैलियां अस्थाई तौर पर स्थगित कर दी हैं. देश में आपातकाल भी लागू है.

बुल्गारिया में आपातकाल
बुल्गारिया की संसद ने देश में आपातकाल लगाने का एलान किया है. यह 13 अप्रैल तक लागू रहेगा. यहां पर कोरोना से पीड़ित लोगों की संख्या सात से करीब तीन गुना 23 तक पहुंच जाने को देखते हुए यह कदम उठाया गया.


अमेरिका में आपातकाल
अमेरिकी राष्ट्रपति डोनाल्ड ट्रंप ने शुक्रवार को कोरोना वायरस के तेजी से बढ़ते प्रभाव को देखते हुए देश में संक्रामक रोग राष्ट्रीय आपातकाल घोषित कर दिया. अब ट्रंप के लिए इस बीमारी से लड़ने को संघीय मदद के तौर पर करीब 50 अरब डॉलर की वित्तीय मदद उपलब्ध कराने का रास्ता खुल गया है. इससे पहले राष्ट्रपति बिल क्लिंटन ने 2000 में वेस्ट नीले वायरस से निपटने के लिए ऐसा आपातकाल घोषित किया था.
झारखंड के गिरिडीह में प्रेमी युगल को जबरन संबंध बनाने के लिए बाध्य किया

बिरनी : गिरिडीह जिला (Giridih District) के बिरनी (Birni) थाना क्षेत्र के एक स्वास्थ्य उपकेंद्र में बीते दिनों प्रेमालाप करते पकड़ाये युगल के साथ ग्रामीणों ने क्रूरता की हद पार कर दी. मानवता को शर्मसार करने में भी इन लोगों ने कोई कसर नहीं छोड़ी. इसका एक वीडियो शुक्रवार को वायरल हो गया. वीडियो में दिख रहा है कि प्रेमी युगल को कमरे से बाहर निकालकर उनके कपड़े उतरवाये गये. लोगों ने दोनों की जमकर पिटाई की और फिर उन्हें संबंध बनाने के लिए मजबूर किया.

मना करने पर लोगों ने उन्हें फिर से पीटा और जबरन संबंध स्थापित करने के लिए मजबूर किया. मुखिया की मौजूदगी में दोनों को रस्सी से बांधकर पीटा गया. उन्हें जूते-चप्पलों की माला भी पहनायी गयी. जब ग्रामीणों का मन भर गया, तब इसकी जानकारी रात में ही बिरनी थाना की पुलिस को दी.

सूचना मिलने पर पुलिस गांव में पहुंची और प्रेमी युगल को थाना ले गयी. घटना के बाद महिला ने ग्रामीणों पर कई प्रकार के आरोप लगाये. उसने बिरनी थाना में आवेदन देकर न्याय की गुहार लगायी है. थाना प्रभारी अनिल कुमार ने बताया कि ग्रामीणों ने प्रेमी युगल के साथ काफी क्रूर व्यवहार किया है. इस मामले में मुखिया की भूमिका अहम है. वीडियो वायरल हो रहा है. जांच के बाद दोषियों पर कार्रवाई की जायेगी.

गांव के लोग जब प्रेमी युगल के साथ बर्बरता की सारी हदें पार कर रहे थे, उसी वक्त किसी ने मोबाइल फोन से चुपके से पूरे घटनाक्रम का वीडियो बना लिया. बुधवार (11 मार्च, 2020) को हुई इस घटना का वीडियो शुक्रवार (13 मार्च, 2020) को वायरल हो गया. इसके बाद यह मामला प्रकाश में आया. पुलिस पूरी तत्परता से मामले की जांच कर रही है. थाना प्रभारी ने आश्वस्त किया है कि इस मामले में दोषी बख्शे नहीं जायेंगे.

तस्वीर देखने से ऐसा लगता है कि पुरुष और महिला के सिर के बाल भी काटे गये हैं. हालांकि, बाल पूरी तरह से नहीं काटे गये हैं. तस्वीर में दिख रहा है कि महिला के सिर के बायीं ओर के बाल काट दिये गये हैं. हो सकता है कि होली के ठीक अगले दिन हुई इस घटना के वक्त दोनों के सिर में अबीर लगा हो, इसलिए भी यह कटा हुआ लग रहा है.
सूने पड़े वैशाली के पर्यटन स्थलवैशाली : कई ऐतिहासिक पलों को अपने दामन में समेटे खड़ी लोकतंत्र की जननी वैशाली आदिकाल से ही देश-दुनिया को अपनी ओर आकर्षित करती रही है. भगवान महावीर की जन्मभूमि व भगवान बुद्ध की कर्मभूमि वैशाली देश-दुनिया के जैन व बौद्ध धर्मावलंबियों के आस्था का प्रमुख केंद्र है. वैशाली की धरती सालों भर देसी-विदेशी सैलानियों से गुलजार रहा करती थी. विश्व शांति स्तूप, रैलिक स्तूप, अभिषेक पुष्करिणी आदि कई ऐसे ऐतिहासिक स्थल हैं, जहां रोजाना सैकड़ों सैलानी आते हैं.

मुख्यमंत्री शैक्षणिक परिभ्रमण योजना के तहत भी यहां रोजाना विभिन्न स्कूलों के सैकड़ों बच्चे वैशाली के इतिहास से रूबरू होने पहुंचते थे. लेकिन इन दिनों यहां की तस्वीर बदली-बदली सी दिख रही है. वैशाली की बदली-बदली सी दिख रही इस तस्वीर का कारण, पूरी दुनिया को आतंकित करने वाले कोरोना वायरस का डर है. कोरोना वायरस के डर की वजह से देसी-विदेशी सैलानी यहां नहीं आ पा रहे हैं. कोरोना वायरस को लेकर अलर्ट सरकार ने भी कई देशों के यात्रियों के आने पर रोक लगा रखी है.

कम आ रहे सैलानी : वैसे तो सालों भर देसी-विदेशी सैलानियों का वैशाली आना-जाना लगा रहता है, लेकिन अक्तूबर से मार्च महीने तक सैलानियों की भीड़ काफी ज्यादा बढ़ जाती है. सहायक पुरातत्वविद् विक्रम झा के अनुसार मार्च महीने के बाद सैलानियों का आना थोड़ा कम हो जाता है, लेकिन इस बार कोरोना वायरस के डर की वजह से फरवरी महीने से सैलानियों का आना काफी कम हो गया है.

हर ओर दिख रहा कोरोना का असर : वैशाली दुनिया भर के बौद्ध व जैन धर्मावलंबियों के आस्था का प्रमुख केंद्र है. यहां बड़ी संख्या में विभिन्न देशों के बौद्ध व जैन धर्मावलंबी भगवान महावीर और भगवान बुद्ध की पूजा-अर्चना करने के लिए आते रहते हैं. लेकिन कोरोना वायरस के डर की वजह से इनका आना भी यहां कम हो गया है.
