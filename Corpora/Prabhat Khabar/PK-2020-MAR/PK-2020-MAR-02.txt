CoronaVirus : दिल्ली और तेलंगाना में कोरोना के दो नये मामले, केंद्र सरकार ने जारी की एडवाइजरी
नयी दिल्ली : भारत में कोरोना वायरस के दो और मरीज के मिलने से सनसनी मच गई है. सोमवार को इसकी जानकारी देते हुए केंद्रीय स्वास्थ्य मंत्रालय ने कहा कि भारत में कोरोना से संक्रमण के दो और मामलों की पुष्टि हुई है़ इसी के साथ ही भारत में कुल पांच मरीज इस वायरस से संक्रमित मिल चुके हैं.

जबकि पूरी दुनिया में अब तक इस वायरस की चपेट में 89000 से अधिक लोग आ चुके है. केंद्रीय स्वास्थ्य मंत्री डॉ हर्षवर्धन ने ट्रेवल एडवाइजरी जारी करते हुए कहा कि फिलहाल विजा पर प्रतिबंध चाइना आैर इरान के लिए जारी रहेगा़ अगर भविष्य में यही स्थिति बनी रही तो अन्य विदेशी यात्राआें पर भी प्रतिबंध लागू किया जाएगा़ उन्होंने आगे कहा कि 21 एयरपोर्टों आैर 12 बड़े आैर 65 छोटे सीपोर्टों पर 5 लाख से अधिक लोगों की जांच की गयी है़. मंत्रालय के मुताबिक एक व्यक्ति दिल्ली में और एक तेलंगाना में कोरोना वायरस से संक्रमित पाया गया है़

मंत्रालय के अनुसार दिल्ली के जिस व्यक्ति की कोरोना वायरस से संक्रमित होने की पुष्टि हुई है उसने हाल ही में इटली की यात्रा की थी और उसका राम मनोहर लोहिया अस्पताल में इलाज चल रहा है़ जबकि दूसरे संक्रमित व्यक्ति ने दुबई की यात्रा की थी़ मंत्रालय के अनुसार दोनों मरीजों की हालत फिलहाल स्थिर है और उनकी करीब से निगरानी की जा रही है. गौरतलब है कि इटली में कोरोना के मरीजों की संख्या में लगातार इजाफा हो रहा है जो चिंतनिय है. वहीं भारत में कोरोना वायरस से संक्रमण के पांचवें मामले की पुष्टि हुई है.
कोरोना वायरस के संक्रमण से थाईलैंड में एक नागरिक की मौत, जनवरी में डेंगू का किया गया था इलाज
बैंकॉक : कोरोना वायरस से थाईलैंड में एक व्यक्ति की मौत हो गयी. डॉक्टरों ने बताया कि एक व्यक्ति की मौत कोरोना वायरस से संक्रमण के बाद उत्पन्न जटिलताओं की वजह से हो गयी. हालांकि, स्वास्थ्य अधिकारी सोमवार को मौत की वजहों की पुष्टि करने को लेकर अनिच्छुक दिखे. 35 वर्षीय जिस व्यक्ति की मौत हुई है, उसका जनवरी में डेंगू बुखार का इलाज किया गया था और इसके करीब दो हफ्ते बाद उसके कोरोना वायरस से संक्रमित होने की पुष्टि हुई थी. व्यक्ति को बमरासनारादुरा अस्पताल में भर्ती कराया गया था, जहां पर कई ऐसे मरीजों को रखा गया है, जिनके कोरोना वायरस से संक्रमित होने की पुष्टि हुई है.

रोग नियंत्रण अधिकारियों ने बताया कि 16 फरवरी को की गयी जांच में व्यक्ति के कोरोना वायरस से संक्रमित होने की पुष्टि नहीं हुई थी, लेकिन फेफड़े में संक्रमण ठीक करने के लिए दी गयी दवा के बावजूद सुधार नहीं हुआ और कई अंगों ने काम करना बंद कर दिया, जिससे शनिवार को उसकी मौत हो गयी. स्वास्थ्य विभाग के अधिकारियों ने सोमवार को व्यक्ति की मौत कोरोना वायरस से होने से इनकार किया, लेकिन चिकित्सकों का कहना है कि व्यक्ति की मौत संदिग्ध रूप से कोरोना वायरस से संक्रमण के बाद उत्पन्न जटिलताओं की वजह से हुई.

स्वास्थ्य मंत्रालय के प्रवक्ता थॉवीसीन विस्सानुयोथिन ने कहा कि हम सूचना नहीं छिपा रहे हैं चूंकि उसकी मौत की वजह अत्यवाश्यक नहीं है. जब नतीजे स्पष्ट होंगे, तब हम उसकी घोषणा करेंगे. अगर इस व्यक्ति की मौत कोरोना वायरस से होने की पुष्टि होती है, तो थाईलैंड में इस विषाणु से यह पहली मौत होगी.

थाईलैंड में अब तक 43 लोगों के कोरोना वायरस से संक्रमित होने की पुष्टि हुई है, जिनमें से 31 ठीक होकर घर लौट चुके हैं. अधिकारियों ने बताया कि मृतक सुवर्णभूमि अंतरराष्ट्रीय हवाई अड्डे के नजदीक ड्यूटी फ्री स्टोर में परामर्शदाता के तौर पर काम करता था, जहां पर नियमित रूप से पर्यटक आते हैं.
 बिहार में कोरोना संक्रमितों की संख्या 6 हजार के करीब, 24 घंटे में मिले 250 नये मरीज
बिहार में कोरोना संक्रमित मरीजों की संख्या में तेजी से इजाफा हो रहा है. राज्य में गुरुवार को कोरोना के 250 नये कोरोना मरीज मिले. इसके साथ ही बिहार में कोरोना संक्रमितों की कुल संख्या बढ़कर 5948 पहुंच गयी है. स्वास्थ्य विभाग द्वारा गुरुवार को जारी रिपोर्ट के अनुसार बिहार में अब तक कुल 1,13,225 सैंपल की जांच हुई है. साथ ही कोरोना वायरस से संक्रमित अबतक कुल 3086 मरीज ठीक हुए हैं. वहीं प्रदेश में अब तक कुल 34 कोरोना पॉजिटिवों की मौत हो चुकी है. सूबे के सभी 38 जिलों में कोरोना महामारी ने अपनी दस्तक दे दी है. राज्य में पिछले एक महीने में मिले वाले कोरोना मरीजों में ज्यादातर प्रवासी हैं.

बिहार में ठीक हुए मरीजों की संख्या एक्टिव मामलों से ज्यादा
बिहार में कोरोना से ठीक हुए मरीजों की संख्या, एक्टिव केस से ज्यादा हो गई है. बिहार स्वास्थ्य विभाग के ताजा आंकड़ों के मुताबिक, राज्य में अब तक कुल 5948 मामले सामने आ चुके हैं. इन मामलों में से 2862 एक्टिव केस हैं, वहीं 3086 मरीज कोरोना से ठीक हो चुके हैं. यह आंकड़ें साफ बता रहे हैं कि बिहार में कोरोना से ठीक हुए मरीजों की संख्या अब एक्टिव मामलों से ज्यादा है, जो एक राहत भरी खबर है.

एनएमसीएच से अब तक 243 मरीज हुए ठीक 
नालंदा मेडिकल कॉलेज अस्पताल से गुरुवार को कोरोना संक्रमित 19 और मरीज अस्पताल से ठीक होकर घर लौट गये. इसमें पटना के आठ मरीजों के साथ दो महिलाएं व एक चार वर्ष का बच्चा भी शामिल है. एपिडेमियोलॉजिस्ट डॉ मुकुल कुमार सिंह ने बताया कि इनकी दूसरी जांच रिपोर्ट निगेटिव आने पर डिस्चार्ज किया गया है. अस्पताल से ठीक होकर जाने वाले मरीजों की संख्या अब 243 हो गयी है.

जमालपुर में कोरोना से सात लोगों ने जीती जंग
जमालपुर में प्रशासन द्वारा कोरोना संक्रमित मरीजों के लिए दो आइसोलेशन वार्ड बनाए गए हैं. जिनमें एक क्वींस रोड हॉस्टल है. जबकिदूसरा यांत्रिक निवास. जहां मुंगेर जिले के अलग-अलग प्रखंडों के कोरोना पॉजिटिव मरीजों को रखा गया था. प्रभारी चिकित्सापदाधिकारी डॉ बलराम प्रसाद ने बताया कि गुरुवार को यांत्रिक निवास से तीन और क्वींस रोड हॉस्टल से 4 कोरोना मरीजों को नेगेटिव जांचआने पर घर भेज दिया गया है. जिसमें जमालपुर सदर बाजार संक्रमण चेन की आखरी संक्रमित महिला मरीज तथा जिले के एक आला अधिकारी के दो बॉडीगार्ड भी शामिल है. उन्होंने बताया कि इसके अतिरिक्त असरगंज प्रखंड के दो मरीज भी कोरोना से जंग जीतकर अपने घर वापस लौटे हैं.

जहानाबाद में संक्रमितों की संख्या 191
जिले में कोरोना पॉजिटिव केस की संख्या थमने का नाम नहीं ले रही है. प्रतिदिन पॉजिटिव मरीजों की संख्या में इजाफा हो रहा है. गुरुवार को भी जिले में पांच नये कोरोना पॉजिटिव मरीज मिले, जिसके बाद संक्रमितों की संख्या 191 हो गयी. हालांकि 144 मरीज रिकवर होकर अस्पताल से डिस्चार्ज हो चुके हैं. ऐसे में अब जिले में 47 एक्टिव केस बचे हैं. गुरुवार को पॉजिटिव मरीजों में दो मोदनगंज प्रखंड के, दो रतनी-फरीदपुर प्रखंड के तथा एक घोसी प्रखंड से संबंधित हैं.

छपरा में एक पुलिस जवान समेत 15 मिले कोरोना पॉजिटिव
छपरा में कोरोना मरीजों की संख्या लगातार बढ़ते जा रही है. गुरुवार को सारण जिले में कोरोना के नये 10 मरीज मिले. इनमें से एक जिला पुलिस का जवान समेत अलग-अलग प्रखंडों के मरीज शामिल है. इसके अलावा सदर अस्पताल छपरा को 15 पॉजिटिव रिपोर्ट आयी है, उनमें पांच पॉजिटिव रिपोर्ट फॉलोअप रिपोर्ट है जो इलाजरत मरीजों के हैं. इस प्रकार कोरोना संक्रमित मरीजों की संख्या सारण में 134 हो गयी है.

भागलपुर में संक्रमितों की संख्या 300 के पार
भागलपुर जिले में नये कोरोना पॉजिटिव मरीजों के मिलने का सिलसिला जारी है. गुरुवार को भी 10 मरीज मिले. इस तरह जिले में कोरोना पॉजिटिव मरीजों की संख्या 302 हो गयी है. हालांकि 162 मरीज ठीक भी हो चुके हैं. जिले में मिले कोरोना के 10 मरीजों में सन्हौला प्रखंड के दो हैं. इनमें 42 वर्षीया महिला व 19 वर्षीय युवक है. कहलगांव प्रखंड को दो पॉजिटिव मरीज 20 वर्षीय युवक व 36 वर्षीय युवक है.

बेगूसराय में संक्रमितों की संख्या 296 हुई
बेगूसराय जिले में कोरोना संक्रमण के मामलों में से ठीक होने का लगभग 70 फीसदी है. लगातार संक्रमित व्यक्ति ठीक होकर अपने घर वापस जा रहे हैं. बताते चलें कि जिले में कुल संक्रमितों की संख्या 296 हो गयी है. जिसमें 226 संक्रमित व्यक्ति ठीक हो चुके हैं. वहीं 68 एक्टिव मामले हैं जबकि संक्रमण से 02 लोगों की मृत्यु हो चुकी है.जिले से अब तक 4,508 सैंपल जांच के लिए भेजा गया है जिसमें 4,093 सैंपल का रिपोर्ट निगेटिव है.वहीं 131 सैंपल का रिपोर्ट आना बांकी है.

भोजपुर में  211 लोगों की रिपोर्ट आयी निगेटिव
एक तरफ कोरोना संक्रमित लोगों की संख्या दिन प्रतिदिन बढ़ती जा रही है. वहीं, भोजपुर जिले में लोगों का रिपोर्ट भी निगेटिव आ गया. गुरुवार को 211 लोगों का रिपोर्ट निगेटिव आया. वहीं 10 लोगों का जांच सैंपल पटना भेजा गया. बतादे कि भोजपुर जिले में कोरोना संक्रमित लोगों की संख्या सैकड़ा पार कर चुकी है. जबकि आइसोलेशन वार्ड में भर्ती कई लोग ठीक होकर घर जा चुके है. अब सदर अस्पताल में भी कोरोना जांच की मशीन लगायी गयी है.

कोरोना पॉजिटिवों के 250 नये मामले
सूबे में लगातार कोरोना पॉजिटिवों की संख्या में इजाफ हो रहा है. गुरुवार को राज्य में कुल 250 नये मामले पाये गये हैं. इसके साथ ही राज्य में कोरोना पॉजिटिवों की कुल संख्या बढ़कर 5948 हो गयी है. अब तक कोरोना पॉजिटिव होनेवाले 3086 लोग स्वस्थ होकर घर लौट गये हैं. राज्य में अभी तक कुल 34 लोगों की मौत हुई है. इसके साथ ही अभी तक राज्य के 1,13,225 लोगों की कोरोना संक्रमण की जांच की जा चुकी है.
