पटना / Coronavirus Latest News Updates : बिहार में कोरोना पॉजिटिव की संख्या 7 हुई, 415 मामले मिले निगेटिव
पटना : बिहार राज्य में कोरोना वायरस का एक और पॉजिटिव मामला सामने आया है. आरएमआरआई में पटना के 20 साल के एक युवक की जांच रिपोर्ट में कोरोना पॉजिटिव पाया गया है. आरएमआरआइ के निदेशक डाॅ. पीके दास ने इसकी पुष्टि की है. इसके साथ ही प्रदेश में कोरोना पॉजिटिव मरीजों की संख्या बढ़ कर सात हो गयी है.

आरएमआरआइ के निदेशक डाॅ. पीके दास ने बताया कि गुरुवार को कुल 45 सेंपल जांच के लिए भेजे गये थे, जिनमें एक पॉजिटिव पाया गया, जबकि बाकी अन्य रिपोर्ट निगेटिव मिले. पटना, एम्स ने गुरुवार की शाम पांच बजे बुलेटिन जारी कर कहा कि यहां पिछले 24 घंटे में एक भी पॉजिटिव मामले नहीं पाये गये. एम्स नोडल अाफिसर नीरज अग्रवाल ने बताया कि पिछले 24 घंटे में 77 लोगों की जांच हुई, जिसमें एक भी पाजिटिव नहीं पाया गया.

(कोविड-19) की आशंका को लेकर नौ सरकारी मेडिकल कॉलेजों द्वारा कुल 415 मरीजों के सैंपल जांच के लिए भेजे गये. स्वास्थ्य विभाग के प्रधान सचिव संजय कुमार ने बताया कि जांच के लिए भेजे गये कुल 415 सैंपलों में फिलहाल 45 सैंपल के रिपोर्ट अभी नहीं मिला है जबकि तीन सैंपल को रिजेक्ट कर दिया गया है.

निगरानी में रखे गये हैं 1456 लोग

अररिया (दो)

सीतामढ़ी (सात)

भागलपुर (109)

सुपौल (तीन)

मधुबनी (94)

मधेपुरा (नौ)

भोजपुर (34)

गया (66)

सीवान (159)

गोपालगंज (215)

पटना (100)

पूर्वी चंपारण (70)

पश्चिम चंपारण (74)

किशनगंज (19)

मुजफ्फरपुर (173)

रोहतास (10)

समस्तीपुर (88)

वैशाली (छह)

दरभंगा (28)

पूर्णिया (एक)

कटिहार (तीन)

नवादा (नौ)

बेगूसराय (सात)

नालंदा (88)

बक्सर (चार)

मुंगेर (18)

अरवल ( एक)

जहानाबाद (19)

कैमूर (12)

बांका( चार)

लखीसराय (एक)

शिवहर (दो)

सहरसा (पांच)

- निगरानी की 14 दिनों की अवधि को 210 लोगों ने किया पूरा

- ट्रांजिट प्वाइंट पर स्क्रिनिंग किये गये यात्रियों की संख्या- 3,91,613

रांची / झारखंड में कोरोना का अबतक एक भी मरीज नहीं, 45 हजार से अधिक लोग क्‍वारेंटाइन में
रांची : झारखंड में कोरोना का एक भी मरीज अबतक नहीं मिला है. सोशल मीडिया पर कई तरह की खबरें चल रही है जिसमें यह चर्चा है कि झारखंड में कोरोना के मरीज मिले हैं. सोशल मीडिया पर चल रही इस तरह की खबरों पर बिल्कुल ध्यान ना दें.

25 मार्च को झारखंड में कुल 110 सैंपल लिये गये जिसमें सभी को नेगेटिव पाया गया. 50 सैंपल की जांच जमशेदपुर के एमजीएम में की गयी,रिम्स में और 57 की जांच हुई. एक बोकारो औऱ दो पलामू से लिये गये थे. 26 मार्च को रिम्स में 15 टेस्ट हुए जिसमें से 14 नेगेटिव पाये गये और एक की रिपोर्ट कल आयेगी.

इसमें कुल 801 लोग ऐसे हैं जिन्हें निगरानी में रखा गया है. 28 दिनों पर जिन्हें कड़ी निगरानी में रखा गया है उनकी संख्या 141 है. दूसरे राज्यों से आये लोग जिन्हें होम क्‍वारेंटाइन में रखा गया है उनकी संख्या 45197 है.

झारखंड पूरी तरह से ऐहतियात बरत रहा है. चीन, इटली एवं अन्य देशों से लौटे 801 यात्रियों को आइसोलेशन में रखते हुए उन पर लगातार नजर रखी जा रही है. कोरोना वायरस से संक्रमित लोगों की संख्‍या लगातार बढ़ती जा रही है. आज सबसे अधिक नये केस सामने आये. आज सबसे अधिक 88 नये मामले सामने आये हैं.

मरने वालों की संख्‍या देशभर में 16 हो गयी है.स्वास्थ्य मंत्रालय ने बताया कि गुरुवार तक देश में 16 लोगों की कोरोना वायरस संक्रमण से मौत हुई है वहीं इस वायरस से संक्रमित लोगों की संख्या 694 हो गयी है.

मंत्रालय ने बताया कि आज देश में कोरोना वायरस संक्रमण के करीब 90 नये मामले आए हैं. मंत्रालय ने ताजा बयान में बताया कि देश में अभी तक 16 लोगों की इस संक्रमण से मौत हुई है. आंकड़ों के अनुसार, देश में फिलहाल 633 लोगों का कोरोना वायरस संक्रमण के लिए इलाज चल रहा है, वहीं 44 लोगों को इलाज के बाद अस्पताल से छुट्टी मिल गयी है. वहीं एक व्यक्ति दूसरी जगह चला गया है. बुधवार को संक्रमित लोगों की संख्या 606 थी.

देश \ COVID-19 : ओडिशा में बनेगा कोरोना से लड़ने के लिए देश का सबसे बड़ा अस्पताल

विश्व कोरोना से लड़ने के लिए हर संभव प्रयास कर रहा है. इसके इलाज और टीका के लिए हर देश प्रयास कर रहा है. देश में कोरोनावायरस की समस्या समय बीतने के साथ विकराल होती जा रही है. जिसको देखते हुए केंद्र सरकार देश में 21 दिनों के लॉकडाउन का ऐलान कर दिया है.

देश में कोरोना वायरस संक्रमण के मामले बढ़कर बुधवार को 600 से ज्यादा हो गए, जबकि अब तक 10 लोगों की मौत हो चुकी है. आज कोरोना के 70 नए मामले सामने आए हैं, जबकि 43 लोगों को अस्पताल से छुट्टी मिल चुकी है. इस बीच कोरानावायरस से लड़ाई की तुलना 'महाभारत के युद्ध' से करते हुए प्रधानमंत्री नरेंद्र मोदी ने बुधवार को कहा कि 130 करोड़ महारथियों के बलबूते और सामाजिक दूरी बनाकर एवं घरों में रहकर देश इस युद्ध में जीत हासिल करेगा.

मोदी ने अपने संसदीय क्षेत्र वाराणसी के लोगों से वीडियो कांफ्रेंसिग के जरिये संवाद में कहा, 'महाभारत का युद्ध 18 दिनों में जीता गया था. आज कोरोना के खिलाफ जो युद्ध पूरा देश लड़ रहा है, उसमें 21 दिन लगने वाले हैं. हमारा प्रयास है इसे 21 दिन में जीत लिया जाए.'

देश के करीब हर राज्य में कोरोना के मरीज पाए गए हैं. झारखंड और उत्तर पूर्वी के कुछ राज्यों को छोड़कर देश के हर राज्य में कोरोन के मरीज पाए गए हैं. खबर आ रही है कि ओडिशा में देश का सबसे बड़ा कोरोना अस्पताल बनने वाला है. ट्विट के द्वारा ये जानकारी दी गई है कि एक हजार बेड वाले भारत के पहले 2 अस्पताल ओडिशा में बनने वाले है. इन अस्पताल से कोरोना मरीज को काफी फायदा होने वाला है.