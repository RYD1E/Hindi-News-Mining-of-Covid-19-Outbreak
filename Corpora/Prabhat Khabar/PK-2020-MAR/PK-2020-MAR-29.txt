पटना / Coronavirus Updates : बिहार में कोरोना पॉजिटिव के चार और मामले की पुष्टि, संख्या बढ़कर 15 हुई

पटना : बिहार में रविवार को और चार लोगों में कोरोना वायरस संक्रमण पुष्टि होने के बाद राज्य में इस रोग से संक्रमित लोगों की संख्या बढ़कर अब 15 हो गयी. जबकि, इससे मुंगेर निवासी एक मरीज की 21 मार्च को मौत हो गयी थी. पटना के इंदिरा गांधी आयुर्विज्ञान संस्थान के माइक्रोबायोलोजी विभाग के अध्यक्ष डॉ एसके शाही ने रविवार की शाम बताया कि भागलपुर के जवाहर लाल नेहरू मेडिकल काॅलेज अस्पताल से उनके अस्पताल में भेजे गए कोरोना वायरस के 16 संदिग्ध सैंपलों में से चार पॉजिटिव पाये गये हैं.

रविवार की सुबह मुंगेर निवासी कोरोना वायरस पॉजिटिव एक मरीज के संपर्क में आयी एक अन्य महिला (30) रिश्तेदार का भी सैंपल पॉजिटिव पाए जाने की पुष्टि हुई थी. लखीसराय जिला निवासी इस महिला का इलाज पटना के नालंदा मेडिकल कॉलेज अस्पताल में जारी है.

गौरतलब है कि कतर से लौटे मुंगेर निवासी इस मरीज को पहले पटना के बाइपास स्थित निजी अस्पताल श्रमण में भर्ती कराया था. बाद में उसे पटना एम्स में भर्ती कराया गया जहां 21 मार्च को उसकी मौत हो गयी थी. पटना जिला प्रशासन ने इस निजी अस्पताल को सील करने के साथ वहां के सभी डॉक्टरों, नर्सों और कर्मचारियों को पृथक रहने का आदेश दिया था.

मुंगेर निवासी इस मरीज के संपर्क में आये निजी अस्पताल के वार्ड ब्वॉय सहित दो स्टाफ और एक अन्य महिला पूर्व में कोरोना वायरस संक्रमित पाये गये थे. मुंगेर निवासी इस मरीज के संपर्क में बीते दिनों में 64 व्यक्ति आये थे, जिनमें से 55 के सैंपल जांच के लिए आरएमआरआई में भेजे गये थे. जिसमें मृतक की मुंगेर निवासी एक अन्य महिला रिश्तेदार और एक बच्चा सहित अबतक छह लोग कोरोना पॉजिटिव पाये गये हैं.रागिनी ने बताया कि प्रदेश में अब तक कोरोना वायरस के 670 से अधिक संदिग्धों के नमूनों की जांच की जा चुकी है, जिसमें से 11 पुष्ट मामले सामने आये हैं. बिहार में विदेश से आये सभी लोगों की प्राथमिकता के आधार पर जांच रविवार से शुरू की जानी है. ऐसे लोगों की जिला वार पहचान कर ली गयी है.

बिहार स्वास्थ्य सोसायटी की राज्य निगरानी अधिकारी डॉ रागिनी मिश्र ने बताया कि राज्य में अबतक कोरोना वायरस के करीब 700 संदिग्ध सैंपल की जांच की जा चुकी है जिसमें से अबतक 15 पाजिटिव पाये गये हैं जिसमें मृतक मुंगेर निवासी का जांच सैंपल भी शामिल हैं.

बांका / COVID-19 : हरियाणा से आये कोरोना संदिग्ध की मौत से हड़कंप, शव छूने से बचते दिखे डॉक्टर व परिजन
बांका : बिहार के बांका में सदर अस्पताल में शनिवार की देर रात कोरोना वायरस के संदिग्ध एक मरीज की मौत हो गयी है. मरीज की मौत के बाद से सदर अस्पताल में हड़कंप है. चिकित्सक व स्वास्थ्य कर्मी कुछ देर के लिए दहशत में आ गये. यहां तक की लंबे समय तक कोई शव छूने को राजी नहीं थे. हालांकि, रविवार को शव परिजन को सौंप दिया गया.

वहीं, दूसरी ओर स्वास्थ्य विभाग ने मृतक के गले व नाक से सैंपल लेकर कोरोना जांच के लिए आरएमआइ पटना भेज दिया है. एक सप्ताह के अंदर रिपोर्ट आने के बाद ही साफ होगा कि इस मरीज की मौत कोरोना वायरस से हुई है या अन्य बीमारी की वजह से. बहरहाल, कथित कोरोना वायरस संदिग्ध की पहली मौत के बाद से पूरा इलाका सन्न है.

जानकारी के मुताबिक, संदिग्ध मृतक 42 वर्ष का था, जो पंजवारा थाना क्षेत्र के एक गांव का निवासी था. वह पिछले कई दिन से सदर थाना क्षेत्र अंतर्गत गोवाबखार में अपने ससुराल के यहां रहकर इलाज करा रहा था.

हरियाणा से आया था मरीज

परिजनों के मुताबिक, बीते सात मार्च को वह हरियाणा से आया था. वह बुखार से पीड़ित था. पहले उसने निजी क्लिनिक में इलाज कराया. बाद में अपने ससुराल से 28 मार्च की शाम मरीज को सदर अस्पताल में भर्ती कराया. कुछ देर के बाद इलाज के दौरान ही उसने दम तोड़ दिया.

पीड़ित शनिवार शाम के तीन बजे अस्पताल में हुआ था भर्ती : अस्पताल अधीक्षक

सदर अस्पताल अधीक्षक अंजनी कुमार ने बताया कि पीड़ित शनिवार शाम के तीन बजे अस्पताल में भर्ती हुआ था. तेज बुखार से पीड़ित था. मध्य रात्रि में सांस अधिक फूलने के कारण उसे आइसोलेशन वार्ड में ऑक्सीजन दी गयी, लेकिन कुछ देर के बाद मरीज की मौत हो गयी. सुबह शव को पूरी तरह कवर कर परिजन को सौंप दिया गया. वहीं सीएस, बांका सुधीर महतो ने कहा कि मृतक का सैंपल लेकर जांच के लिए भेज दिया गया है. हालांकि, वह पहले से टायफाइड से पीड़ित था. सैंपल जांच रिपोर्ट आने के बाद ही कुछ कहा जा सकता है.

विश्व / Coronavirus Pandemic : चीन के वुहान में मिली पहली कोरोना वायरस मरीज, 28000 को संक्रमित करने का दावा

बीजिंग : पूरी दुनिया में कहर बरपाने वाले कोरोना वायरस का वो पहला मरीज चीन के वुहान शहर में मिला, जिसकी पहचान 57 वर्षीय महिला झींगा विक्रेता के रूप में हुई है जो वुहान से लेकर पूरी दुनिया में कोरोना वायरस का मूल बिंदु है. मीडिया रिपोर्ट के अनुसार जो कि दुनिया के तकरीबन 28000 लोगों को संक्रमित करने का दावा करती है.

कोरोना वायरस की यह पहली मरीज महीने भर के उपचार में पूरी तरह ठीक हो गयी थी. चीनी सरकार का मानना है कि इस बीमारी के फैलने की जांच जल्द ही की जा सकती थी

मीडिया रिपोर्ट के अनुसार वेई गुइकियन(कोविद-19 शून्य रोगी) 10 दिसंबर को हुआनान सीफूड मार्केट में चिंराट बेच रही थी जब वह जुकाम से पीड़ित थी

मिरर यूके की रिपोर्ट के अनुसार वह मानते है कि कोल्ड एक सामन्य फ्लू हैं, वेई इलाज के लिए एक स्थानीय क्लीनिक गयी, जहां उसे एक इंजेक्शन दिया गया. हालांकि इसके बाद वेई लगातार कमजोर होती गयी और एक दिन बाद उसने ग्यारहवें अस्पताल का दौरा किया. वेई को लगातार कमजोरी और थकान की शिकायत बनी रही इसके बाद वेई ने 16 दिसंबर को वुहान की सबसे बड़ी चिकित्सा सुविधाओं में से एक वुहान यूनियन अस्पताल का दौरा किया

वेई को अस्पताल में बताया कि उनकी बीमारी जानलेवा थी और हुआनन मार्केट के कई लोगों ने मेल खाने वाले लक्षणों के साथ अस्पताल का दौरा किया था. दिसंबर के अंत में वेई को क्वाराइटाइन किया गया और सीफूड मार्केट में कोरोना वायरस के पनपने की खबर मिली.

वेई जनवरी में पूरी तरह ठीक हो गयी थी लेकिन कोविद-19 की इस शून्य रोगी का मानना है कि उसे यह बीमारी टॉयलेट से मिली थी जिसे अन्य मांस विक्रेताओं ने भी उपयोग किया था.

वुहान म्युनिसिपल हेल्थ कमीशन ने पुष्टि की कि वेई पहले 27 मरीजों में से एक है जिसमें कोविद-19 की पुष्टी हुई और 24 मामले सीधे बाजार से संबंधित है. वहीं वेई ने कहा कि सरकार अगर जल्द कार्रवाई करती तो वायरस से होने वाली मौत कम हो सकती थी.

बता दें, अब तक कोरोना वायरस से दुनियाभर में होने वाली कुल मौतों की संख्या 27989 हो गयी वही वायरस से संक्रमित दुनियाभर में 605,220 मामले दर्ज किए गए है.आधिकारिक आंकड़ों के अनुसार, 9,134 लोगों की मौत के साथ इटली सबसे बुरी स्थिति में है, इसके बाद स्पेन में 5,690 और चीन में 3,295 है तो वहीं 104,837 मामलों के साथ अमेरिका में सबसे अधिक संक्रमण है.



