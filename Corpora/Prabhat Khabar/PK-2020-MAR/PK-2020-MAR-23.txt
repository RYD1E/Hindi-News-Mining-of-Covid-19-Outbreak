देश / Covid 19 : कोरोना के कारण 19 राज्यों और केंद्र शासित प्रदेश में पूर्ण लॉकडाउन, यहां देखें स्‍वास्‍थ्‍य मंत्रालय ने क्‍या कहा
नई दिल्ली : कोविड-19 को लेकर केंद्रीय स्वास्थ्य मंत्रालय ने आज दिल्ली में कोरोनोवायरस के बारे में मीडिया को जानकारी दी. कोरोना वायरस के महामारी को लेकर स्वास्थ्य मंत्रालय के संयुक्त सचिव लव अग्रवाल ने कहा कि 1 9 राज्यों और केंद्र शासित प्रदेशों में पूर्ण लॉकडाउन की घोषणा की गई है. 6 राज्यों और केंद्रशासित प्रदेशों के कुछ हिस्सों को लॉकडाउन के तहत रखा गया है. 415 पुष्टि किए गए मामले अब तक रिपोर्ट किए गए, 23 रोगियों को छुट्टी दी गई, 7 की मौत की सूचना दी गई - उनमें से कुछ की स्थिति गंभीर बनी हुई है.

साथ ही साथ ICMR के महानिदेशक ने कोरोना वायरस के इस ले रहे महामारी को लेकर कहा कि हाइड्रॉक्सीक्लोरोक्वीन की सिफारिश केवल एक स्वास्थ्य कार्यकर्ता के लिए की जाती है, जो COVID रोगी का इलाज कर रहा है. दूसरे, यह केवल घरेलू सकारात्मक रोगी के रहने और देखभाल करने वाले व्यक्तियों के लिए अनुशंसित है. वे केवल रोकथाम के लिए, प्रोफिलैक्सिस के लिए ले सकते हैं.

इधर देश में कोरोना वायरस से एक और शख्स की मौत हो गई है. पश्चिम बंगाल में 55 साल के एक शख्स की मौत हुई है. इस जानलेवा बीमारी से देश में अब तक 8 लोगों की मौत हो चुकी है. वहीं, देश में कोरोना के मरीजों की संख्या 434 है. अकेले 24 घंटे में 50 से अधिक नए मरीज आए हैं और 4 मौतें हुई हैं. दिल्ली, राजस्थान, बिहार, पंजाब, उत्तराखंड, छत्तीसगढ़, झारखंड, जम्मू-कश्मीर, तेलंगाना, आंध्र प्रदेश, नागालैंड, अरुणाचल प्रदेश में कोरोना वायरस की वजह से 31 मार्च तक लॉकडाउन है. इसके अलावा उत्तर प्रदेश के 16 जिलों को भी 25 मार्च तक लॉकडाउन किया गया है.

एम्स 24 मार्च से आगामी सूचना तक ओपीडी बंद करेगा : आदेश

नयी दिल्ली एम्स ने 24 मार्च से आगामी आदेश तक विशेष सेवाओं समेत ओपीडी , सभी नये और पुराने मरीजों का रजिस्ट्रेशन बंद करने का आदेश जारी किया है दिया गया है.

न्यायालय ने केन्द्र के प्रयासों की सराहना की, कहा: आलोचक भी सराहना कर रहे हैं नयी दिल्ली, उच्चतम न्यायालय ने कोरोना वायरस महामारी से निपटने के लिये केन्द्र द्वारा उठाये गये ‘अति सक्रिय कदमों' पर सोमवार को संतोष व्यक्त किया और कहा कि उसके आलोचक भी इन प्रयासों की सराहना कर रहे हैं.

कोविड-19 के मामले बढ़कर 415 हुए : स्वास्थ्य मंत्रालय

नयी दिल्ली : देश में कोविड-19 संक्रमण के मामले बढ़कर 415 हो गए हैं. रविवार रात तक संक्रमित लोगों की संख्या 360 थी. स्वास्थ्य मंत्रालय ने सोमवार को यह जानकारी दी. इन आंकड़ों में 41 विदेशी नागरिक और अब तक हुई सात मौत शामिल है.

केंद्र ने राज्य सरकारों से बंद का सख्ती से अनुपालन कराने को कहा : आधिकारिक बयान नयी दिल्ली, केंद्र ने राज्य सरकारों से कहा है कि वे कोरोना वायरस के प्रसार को रोकने के लिये बंद (लॉकडाउन) का सख्ती से पालन सुनिश्चित करें और इसका उल्लंघन करने वालों के खिलाफ कानूनी कार्रवाई करें. एक आधिकारिक बयान में सोमवार को यह जानकारी दी गई.

लॉकडाउन का गंभीरता से पालन करें, राज्य सरकारें नियमों और कानूनों का पालन करवाएं: मोदी नयी दिल्ली, प्रधानमंत्री नरेन्द्र मोदी ने सोमवार को लोगों से लॉकडाउन का गंभीरता से पालन करने की अपील करते हुए राज्य सरकारों से कहा कि वे नियमों और कानूनों का पालन कराना सुनिश्चित करें.

कोरोना वायरस: पंजाब में कर्फ्यू लागू

चंडीगढ़ : पंजाब सरकार ने कोरोना वायरस को फैलने से रोकने के लिए सोमवार को कर्फ्यू लागू कर दिया. ऐसा बड़ा कदम उठाने वाला देश का यह पहला राज्य है.

कोरोना वायरस : घर पर पृथक रहने के नियम का उल्लंघन करने पर ओडिशा में चार लोगों पर एफआईआर भुवनेश्वर, भुवनेश्वर के रहने वाले एक दंपति समेत ओडिशा में चार लोगों के खिलाफ घर में पृथक रहने के नियम का उल्लंघन करने पर आपराधिक मामला दर्ज किया गया है. पुलिस ने यह जानकारी दी. कोरोना वायरस के मद्देनजर सरकार ने यह नियम तय किये हैं.

उप्र में लॉक डाउन का असर दिखा, केवल जरूरत का सामान लेने घरों से निकले लोग

लखनऊ : कोरोना वायरस को लेकर उत्तर प्रदेश की राजधानी लखनऊ सहित 16 जिलों में लॉकडाउन का असर देखने को मिला, हालांकि लोग जरूरत का सामान खरीदने घरों से बाहर निकले.

पटना / Corona प्रभावित देशों से बिहार लौटने वालों की संख्या हुई 557, तीन लोग कोरोना पॉजिटिव
पटना : भारत में अब तक कोरोना वायरस से ग्रसित मरीजों की संख्या सोमवार तक 283 हो गयी है. इधर, बिहार में 15 जनवरी के बाद कोरोना प्रभावित देशों से लौटनेवाले यात्रियों की संख्या बढ़कर 537 पहुंच गयी है. विदेशों से लौटे इन यात्रियों को पहले सर्विलांस पर रखा गया है. विदेशों से लौटनेवाले कुल मरीजों में 122 लोगों ने निगरानी की अवधि 14 दिनों की पूरी कर ली है.

स्वास्थ्य विभाग द्वारा कोरोना को लेकर सोमवार को जारी बुलेटिन में बताया है कि बिहार राज्य में अभी तक कुल तीन लोगों में कोरोना पॉजिटिव केस पाया गया है. इसमें दो मरीज पटना के हैं. पटना में पाया गया दूसरा मरीज की हिस्ट्री स्कॉटलैंड से आने की मिल रही है. हवाई यात्रा के दौरान इसकी सीट की बगल में एक कोरोना पॉजिटव लड़की यात्रा कर रही थी. केंद्र से रिपोर्ट से मिलने के बाद इस मरीज से संपर्क किया गया. हालांकि, यह व्यक्ति पटना एयरपोर्ट के स्क्रिंनिंग में पकड़ में नहीं आया. बाद में वह खुद इलाज के लिए एनएमसीएच पहुंच गया.

जबकि, तीसरा मरीज मुंगेर का था जिसकी मौत होने के बाद कोरोना की पुष्टि हुई है. बुलेटिन में बताया गया है कि अभी तक राज्य भर से कोरोना संक्रमण को लेकर कुल 185 लोगों के सैंपल लेकर जांच के लिए भेजे गये हैं. इसमें तीन पॉजिटिव, जबकि 127 निगेटिव का रिपोर्ट प्राप्त हो चुका है. शेष की रिपोर्ट प्राप्त होने का इंतजार किया जा रहा है.

बिहार राज्य के 49 क्रॉस बोर्डर पर स्थापित किये गये प्वाइंट पर सोमवार तक कुल 3,50,254 लोगों की जांच की जा चुकी है. इसमें एक व्यक्ति पहले ही सुपौल बोर्डर पर मिला था. आरंभ में ही यह व्यक्ति अब ठीक हो गया है. पटना एयरपोर्ट पर एक लक्षणात्मक यात्री की पहचान की गयी है. उसका रिपोर्ट जांच के लिए भेजा गया है. अभी तक रिपोर्ट नहीं मिला है.
रांचीः राजधानी रांची के सिंहमोड़ के पास एक अपार्टमेंट में मलेशिया से लौटे एक परिवार को हाउस क्वारेंटाइन किया गया है. जानकारी के अनुसार यह परिवार 18 मार्च को राजनानी अपार्टमेंट, रोड नंबर 9, विकास नगर, सिंहमोड़ रांची पहुंचा. इसके बाद स्थानीय लोगों ने इसकी जानकारी पुलिस को दी. झारखंड सरकार ने ऐसा निर्देश जारी किया है कि जो भी परिवार या व्यक्ति विदेश से वापस लौटे हैं या फिर वे किसी ऐसा राज्य से आये हैं, जहां कोरोना का संक्रमण फैला हो, उन्हें हाउस क्वारेंटाइन किया जायेगा.

स्वास्थ्य विभाग का कहना है कि ऐसे परिवार या व्यक्ति को हाउस क्वारेंटाइन के दौरान 14 दिनों तक घर में बंद रहना है. इस दौरान बाहर को कोई भी आदमी उनसे मिलने उनके घर में नहीं जायेगा. इन 14 दिनों के अंदर अगर उन्हें कोई परेशानी होती है, तब हेल्पलाइन नंबर पर संपर्क कर वे मेडिकल सुविधा लेंगे.

इससे पहले हरमू में एक परिवार को हाउस क्वारेंटाइन किया गया था. प्रशासन को सूचना मिली थी कि परिवार के तीन सदस्य ऑस्ट्रेिलिया से आये थे. इसके बाद किशोरगंज में भी एक व्यक्ति को क्वारेंटाइन किया गया था. हालांकि इनलोगों का रिपोर्ट नेगेटिव आया है. पुलिस ने इन लोगों के घर के बार हाउस क्वारेंटाइन का पर्चा चस्पा किया है. पर्चे पर लिखा है कि इस बाहरी लोगों का अंदर जाना सख्त मना है. अगर किसी को घर से बाहर जाते या किसी को घर के अंदर जाते कोई भी देखे तो तुरंत प्रशासन को सूचना दे.














