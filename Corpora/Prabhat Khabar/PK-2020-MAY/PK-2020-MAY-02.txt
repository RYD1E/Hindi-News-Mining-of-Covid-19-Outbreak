देश / देश में कोरोना के 4 बड़े धमाके, जानिए किन मामलों ने उड़ाई सरकार की नींद
नयी दिल्‍ली : चीन के वुहान से फैले कोरोना वायरस ने पूरी दुनिया को अपनी चपेट में ले लिया है. भारत में भी कोरोना का प्रकोप जारी है. अब तक देश के लगभग सभी राज्‍यों में यह महामारी फैल चुका है. भारत में कोरोना संक्रमण में आयी तेजी के लिए तबलीगी जमात को जिम्‍मेदार ठहराया जा रहा है. हालांकि देश-दुनिया में कई ऐसे मामले भी देखने को मिले जहां कोरोना के केवल एक मरीज ने संक्रमण का जाल बिछा दिया. पूरी दुनिया में कहर बरपाने वाले कोरोना वायरस का पहला मरीज चीन के वुहान शहर में मिला था. जिसकी पहचान 57 वर्षीय महिला झींगा विक्रेता के रूप में हुई. जो वुहान से लेकर पूरी दुनिया में कोरोना वायरस का मूल बिंदु है. मीडिया रिपोर्ट के अनुसार उस महिला ने दुनिया के तकरीबन 28000 लोगों को संक्रमित करने का दावा किया था. आइये ऐसे मामलों को जानें, जिसमें एक व्‍यक्ति ने कई लोगों को संक्रमित कर दिया.

पहला केस - मध्‍यप्रदेश से एक ऐसा मामला सामने आया था जिसमें एक नाई की वजह से एक ही गांव के 6 लोग कोरोना पॉजिटिव हो गये थे. कुछ दिनों पहले खबर आयी थी कि मध्‍य प्रदेश के खरगौन जिले में कोरोना के 9 नये मामले सामने आये थे, जिसमें 6 लोग एक ही गांव के थे. जो 6 लोग कोरोना से संक्रमित हुए, वो एक नाई की गलती की वजह से संकट में फंसे.


Coronavirus Lockdown : नाई के कारण एक ही गांव के 6 लोग कोरोना की चपेट में
दूसरा केस - दक्षिण पश्चिम दिल्ली के कापसहेड़ा क्षेत्र में एक इमारत में रहने वाले 41 व्यक्तियों के कोरोना वायरस से संक्रमित होने की शनिवार को पुष्टि हुई. बताया जाता है कि 18 अप्रैल को ठेके वाली गली स्थित इमारत से कोविड​​-19 संक्रमण का एक मामला सामने आया था. इस इमारत में काफी लोगों के रहने को ध्यान में रखते हुए जिला प्रशासन ने 19 अप्रैल को इमारत को सील करने का निर्णय लिया था. सील होने के बाद इलाके के लोगों का सैंपल लिया गया जिसमें 41 लोग पॉजिटिव पाये गये.


दिल्ली के कापसहेड़ा में एक ही बिल्डिंग से मिले 41 कोरोना पॉजिटिव, मचा हड़कंप
तीसरा मामला : तीसरा मामला महाराष्ट्र के नांदेड़ से है. यहां गुरुद्वारा लंगर साहिब में रहने वाले 20 लोग कोरोना वायरस से संक्रमित पाए गए हैं. सिविल सर्जन डॉ. नीलकंठ भोसिकर ने शनिवार को बताया कि गुरुद्वारे में रहने वाले कुल 97 लोगों के नमूने जांच के वास्ते लिए गए थे. इनमें से 20 लोग इस महामारी से संक्रमित पाए गए हैं.

महाराष्ट्र : नांदेड़ के गुरुद्वारे से मिले 20 कोरोना पॉजिटिव, सहमे लोग
चौथा मामला : देश के सबसे बड़े अर्द्धसैन्य बल केंद्रीय रिजर्व पुलिस बल (सीआरपीएफ) की दिल्ली स्थित एक बटालियन में कोविड-19 से संक्रमित जवानों की संख्या बढ़कर 135 हो गई है. ये जवान राष्ट्रीय राजधानी के मयूर विहार फेस-3 इलाके में स्थित अर्द्धसैन्य बल की 31वीं बटालियन के हैं. पिछले कुछ दिनों में यहां कोरोना वायरस के मामले बड़ी संख्या में सामने आने के बाद पूरे इलाके को सील कर दिया गया है.

पटना / Coronavirus Lockdown 3.0 : बिहार में दो दिनों में 56 लोग संक्रमित, पटना सहित पांच जिला रेड जोन में शामिल

पटना : बिहार में दो दिनों में कोरोना वायरस से संक्रमित कुल 56 नये मरीज मिले है. राज्य में शनिवार तक कुल 481 कोरोना पॉजिटिवों की संख्या हो गयी है. इधर, कोरोना पॉजिटिव दो और मरीज की मौत हो गयी है. इस प्रकार से बिहार में कोरोना पॉजिटिव होनेवाले कुल चार मरीजों की अब तक मौत हो चुकी है, जिसमें एक की मौत शुक्रवार को तो दूसरे की मौत शनिवार को हुई. ये दोनों मरीज पहले से ही कैंसर रोग से पीड़ित थे और मुंबई से इलाज कर लौटे थे. दोनों की मौत नालंदा मेडिकल कॉलेज अस्पताल में हुई.

2 मई को कुल 15 नये मामले आये सामने
स्वास्थ्य विभाग के प्रधान सचिव संजय कुमार ने बताया कि शनिवार को विभिन्न जिलों में कुल 15 पॉजिटिव हुए हैं. इसमें कैमूर के तीन, भोजपुर में छह, सारण में एक और बक्सर में दो नये पॉजिटिव पाये गये हैं. शुक्रवार को राज्य में 41 नये कोरोना पॉजिटिव पाये गये थे. जिन जिलों में शुक्रवार को पॉजिटिव पाये गये थे उसमें रोहतास, बक्सर, मधुबनी, कटिहार जिला शामिल हैं. उन्होंने बताया कि मरनेवालों में एक पूर्वी चंपारण जिले के बंजरिया का रहनेवाला है. उसकी उम्र 54 साल थी. वह पहले से मुंह और गले के कैंसर पीड़ित था. इसी तरह से दूसरा मरीज सीतामढ़ी जिला का 45 वर्षीय युवक था जिसको लंग्स कैंसर हुआ था.

बिहार राज्य में जोनवार जिले
रेड जोन : मुंगेर, पटना, रोहतास, बक्सर और गया.

ऑरेंज जोन : नालंदा, कैमूर, सीवान, गोपालगंज, भोजपुर, बेगूसराय, औरंगाबाद, मधुबनी, पूर्वी चंपारण, भागलपुर, अरवल, सारण, नवादा, लखीसराय, बांका, वैशाली, दरभंगा, जहानाबाद, मधेपुरा और पूर्णिया

ग्रीन जोन : शेखपुरा, अररिया, जमुई, कटिहार, खगड़िया, किशनगंज, मुजफ्फरपुर, पश्चिम चंपारण, सहरसा, शिवहर, सीतामढ़ी और सुपौल शामिल हैं.

बिहार राज्य को रेड, ओरेंज और ग्रीन जोन में बांटकर होगी कोरोना से जंग
कोरोना वायरस की मार झेल रहे बिहार में अब 17 मई तक लॉकडाउन रहेगा. यह तीन मई को खत्म हो रहा था. चार से 17 मई तक के लिये बढ़ाये गये लॉकडाउन के दौरान कुछ छूट दी गयी है. गृह मंत्रालय ने छूट में शामिल व्यावसायिक और आवश्यक सेवाओं की गतिविधियों के लिए एडवाइजरी मुख्य सचिव बिहार को भी भेज दी है. राज्य को अब रेड, ओरेंज और ग्रीन, तीन जोन में बांटकर कोरोना से जंग होगी. कोई जिला जिस जोन में होगा उसी के आधार पर वहां कानून व्यवस्था आदि लागू की जायेगी. इसी से छूट और रियायत मिलेगी.


Lockdown 3 Extension Bihar News : हाईकोर्ट और निचली अदालतों में 17 मई तक नहीं होगा कामकाज, वीडियो कॉन्फ्रेंसिंग से होगी अहम मामलों की सुनवाई
बिहार में 5 जिला रेड, 20 ओरेंज और 13 जिला ग्रीन जोन में शामिल हैं. सात दिन बाद हर जिले की रिस्क प्रोफाइलिंग होगी. बिहार का कौन सा जिला किस जोन में पहुंच गया है, इसका निर्धारण केंद्र सरकार ही करेगी. राज्य के नगर निगम क्षेत्र में 21 दिन के अंदर यदि एक भी केस पाया जाता है तो उसका जोन बदला नहीं जायेगा.

बिहार में कोरोना से दो की मौत, कुल संख्या पहुंची 481
बिहार में कोरोना से दो की मौत, कुल संख्या पहुंची 481

Lockdown 3 Extension Bihar News : स्पेशल ट्रेन से दानापुर स्टेशन पहुंचे 1187 प्रवासी श्रमिकों को अलग-अलग कमरों में रख कर खिलाया गया खाना, फिर मांगी गयी ये जानकारी
रेड जोन में हैं पटना सहित पांच जिला
रेड जोन या हॉट स्पॉट जिलों में पटना, मुंगेर, रोहतास, बक्सर, गया हैं. इनमें से जिस जिला में 21 दिन तक कोरोना का नया मामला दर्ज नहीं हुआ है तो उस जिला को रेड जोन से ओरेंज जोन में तब्दील कर दिया जायेगा.


Coronavirus Pandemic : 'लॉकडाउन' में श्रमिक स्पेशल ट्रेनों से घर लौट रहे बिहार समेत इन राज्यों के प्रवासी मजदूरों को क्या देना होगा किराया!
ओरेंज जोन में हैं 20 जिला
नालंदा, कैमूर, सीवान, गोपालगंज, भोजपुर, बेगूसराय, औरंगाबाद, मुधुबनी, पूर्वी चंपारण, भागलपुर, अरवल, सारण, नवादा, लखीसराय, बांका, वैशाली, दरभंगा, जहानाबाद, मधेपुरा, पूर्णिया हैं. यदि इन जिलों में 21 दिन तक कोई केस नहीं आता तो ग्रीन जोन हो जायेगा.


Coronavirus Bihar News : 'लॉकडाउन' के बावजूद रामायण और महाभारत देखने के लिए लोग खरीद रहे TV, कूलर व गद्दों की भी बढ़ी मांग, होम डिलिवरी के लिए अपना रहे ट्रिक
ग्रीन जोन में 13 जिला
जिन जिलों में पिछले 21 दिन में कोई कोरोना का कन्फर्म केस नहीं आया है उन जिलों को ग्रीन जोन बनाया गया है. इसमें शेखपुरा, अररिया, जमुई, कटिहार, खगड़िया, किशनगंज, मुजफ्फरपुर, पश्चिमी चंपारण, सहरसा, समस्तीपुर, शिवहर, सीतामढ़ी, सुपौल हैं.

केंद्र ने जारी किया हेल्पलाइन नंबर
कोविड-19 को लेकर गृह मंत्रालय ने शनिवार को सभी राज्यों के लिये एक हेल्पनाइन नंबर जारी किया है. बिहार के लिये हेल्पलाइन नंबर 104/0612-2217681, 2233806 है.
रांची / बाबा नगरी देवघर से दो नये कोरोना पॉजिटिव मरीज मिले, झारखंड में संक्रमितों की संख्या 115 हुई

बाबा नगरी देवघर से दो नये कोरोना पॉजिटिव केस मिले हैं. इसके साथ ही राज्य में कोरोना मरीजों की संख्या 115 हो गयी है. शनिवार क़ो देवघर में दो कोरोना मरीज की पुष्टि हुई है. ये दोनों मरीज खड़गपुर और हरियाणा से देवघर लौटे थे. दोनों को क्वारेंटाइन सेंटर से मां ललिता हॉस्पिटल के आइसोलेशन वार्ड में शिफ्ट किया गया है. शुक्रवार 1 मई को दो कोरोना पॉजिटिव मरीज मिले थे. शुक्रवार को रांची के हॉट स्पॉट हिंदपीढ़ी से एक और पुंदाग से एक मरीज मिला था. स्वास्थ सचिव नितिन मदन कुलकर्णी ने इसकी पुष्टि की थी.
तेलंगाना, राजस्थान के बाद अब केरल से झारखंड के 1200 मजदूरों को लेकर रवाना हुई स्पेशल ट्रेन
गुरुवार 30 अप्रैल 2020 को राज्य में चार नये कोरोना पॉजिटिव मरीज मिले थे. इनमें तीन हिंदपीढ़ी से और एक गोड्डा से मिले थे. इन आंकड़ों के साथ शुक्रवार को ही राज्य में संक्रमितों की संख्या 111 हो गयी थी. बुधवार को राज्यभर से दो मामले सामने आये थे. एक मामला जामताड़ा से और दूसरा मामला हिंदपीढ़ी से था. 31 मार्च को झारखंड का पहला कोरोना संक्रमित मरीज हिंदपीढ़ी से मिला था. जहां तबलीगी जमात में शामिल हुई एक मलयेशियाई महिला में कोरोना संक्रमण की पुष्टि हुई थी. उसके बाद से लगातार मामले बढ़ते गये.

बाबा नगरी देवघर से दो नये कोरोना पॉजिटिव मरीज मिले, झारखंड में संक्रमितों की संख्या 115 हुई  
इनसब के बीच राहत भरी खबर यह है कि राज्य में 22 लोग अबतक कोरोना से जंग जीत चुके हैं. उन्हें कोविड 19 अस्पताल से डिस्चार्ज किया जा चुका है. वहीं राज्य में 3 लोगों की मौत भी हो चुकी है. रांची हॉट स्पॉट हिंदपीढ़ी पूरी तरह सील है और अब सीआरपीएफ के हवाले है. शनिवार 2 मई को कुल 369 सैंपलों की जांच की गयी थी, जिसमें 367 की जांच रिपोर्ट निगेटिव आयी है. वहीं दो पॉजिटिव मामले सामने आये हैं.

जिलावार आंकड़ा
जिला - पॉजिटिव - मौत - स्वस्थ

रांची - 83 - 02 - 10

बोकारो - 10 - 01 - 06

हजारीबाग - 03 - 00 - 03

धनबाद - 02 - 00 - 02

गिरिडीह - 02 - 00 - 00

सिमडेगा - 02 - 00 - 01

देवघर - 04 - 00 - 00

गढ़वा - 03 - 00 - 00

पलामू - 03 - 00 - 00

जामताड़ा - 02 - 00 - 00

गोड्डा - 01 - 00 - 00

----------------------------------

कुल - 115 - 03 - 22
