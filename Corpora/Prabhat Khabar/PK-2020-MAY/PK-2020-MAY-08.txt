वीडियो / बिहार में बढ़ते कोरोना संक्रमितों के मामलों के बीच लगातार ठीक हो रहे मरीज
बिहार में बढ़ते कोरोना वायरस के संक्रमण के बीच फिलहाल बड़ी राहत दो खबरों को लेकर है. पहली खबर यह है कि लगातार मरीजों के ठीक होने का सिलसिला जारी है. जबकि, तीन जिले फिलहाल कोरोना से मुक्त हैं. मतलब इन जिलों में कोरोना संक्रमण नहीं फैला है. दरअसल, शुक्रवार की शाम पांच बजे तक बिहार में कोरोना संक्रमितों की संख्या बढ़कर 563 हो गयी. खास बात यह है कि बिहार के 38 में से 35 जिलों में कोरोना के केस मिल चुके है. तीन जिलों खगड़िया, मुजफ्फरपुर, जमुई में कोरोना वायरस का संक्रमण नहीं मिला है. जबकि, कोरोना संक्रमित 248 मरीज ठीक भी हो चुके हैं. देखिए हमारी खास रिपोर्ट.

वीडियो / चीन से कोरोना संकट के लिए हर्जाना लेने के क्या हैं उपाय?
कोरोना वायरस के संक्रमण के बढ़ते मामलों के बीच सवाल यह है कि आखिर दुनिया कर क्या रही है? दरअसल, कोरोना वायरस से दुनियाभर की अर्थव्यवस्था को जबरदस्त नुकसान पहुंचा है. लोग घरों में कैद हैं. बेरोजगारी बढ़ती ही जा रही है. अमेरिका जैसी महाशक्ति ने तीन ट्रिलियन कर्ज लेने का ऐलान कर डाला है. कोरोना संकट के कारण दुनियाभर की कई कंपनियों की कमाई बंद हो गयी है. हर गुजरते दिन के साथ हालात बेहद खराब होते जा रहे हैं. बड़ा सवाल यह है कि कोरोना वायरस को लेकर किसकी जिम्मेदारी तय की जाएगी? फिलहाल चीन की तरफ उंगलियां उठ रही हैं. लेकिन, क्या आपको पता है कि चीन पर कैसे मामला चलेगा? क्या चीन दुनिया को मुआवजा देगा? देखिए हमारी खास रिपोर्ट. 