देश / Coronavirus: जून के आखिर में पीक पर होगा कोरोना का संक्रमण ! तो क्‍या फिर आगे बढ़ेगा Lockdown?

Coronavirus lockdown, outbreak in india: नयी दिल्‍ली : देश में कोरोना संक्रमण अपने चरम पर है. 24 घंटे में अब कोरोना के नये मामले 2 हजार से अधिक आने लगे हैं. इसका मतलब है कि संक्रमण में तेजी आयी है. दूसरी ओर स्‍वास्‍थ्‍य मंत्रालय का कहना है कि देश में कोरोना हार रहा है. यहां कोरोना के मामले 12 दिनों में दोगुने हो रहे हैं. इसके अलावा अन्‍य देशों की तुलना में यहां मौत का औसत भी बहुत कम है.

हालांकि एक अध्‍ययन की मानें तो भारत में कोरोना का कहर अभी देखना बाकी है. एक अध्‍ययन में बताया जा रहा है कि देश में जून के आखिर में कोरोना पीक पर रहेगा. हालांकि अध्‍ययन में यह भी बताया गया है कि कोरोना के खिलाफ जंग में लॉकडाउन का काफी असर हुआ है.

UPSC Prelims 2020: सिविल सेवा प्रारंभिक परीक्षा स्थगित, जानिए कब होगी नई तारीख की घोषणा
क्‍या कहा गया है अध्‍ययन में
कोलकाता के बेस्ड इंडियन एसोसिएशन फॉर कल्टिवेशन ऑफ साइंस ने कोरोना वायरस की रफ्तार और लॉकडाउन की स्थिति को समझने के लिए एक अध्‍ययन किया है. उसी अध्‍ययन के आधार पर कहा जा रहा है कि जून के आखिर में कोरोना संक्रमण का खतरा सबसे अधिक होगा.

Relaxation in Red/Orange Zones in Bihar: Lockdown के तीसरे फेज में बिहार में और सख्‍ती, ...जानें क्या खुला रहेगा, क्या बंद?
अध्‍ययन बायो कंप्यूटैशनल मॉडलिंग पर आधारित बताया जा रहा है. जिसमें संक्रमण की दरों में आये बदलावों के अधार पर रिपोर्ट तैयार की जाती है. इस अध्‍ययन में मॉडल के कर्व और रिप्रोडक्शन नंबर के आधार पर दावा किया जा रहा है जून के आखिर तक भारत में कोरोना संक्रमण का दौर चरम पर होगा और यहां संक्रमितों की संख्‍या डेढ़ लाख के करीब हो सकती है.

अध्‍ययन में दावा किया जा रहा है कि अगर देश में समय पर लॉकडाउन नहीं लगाया गया होता तो यह स्थिति मई के आखिर में ही आ गया होता. लॉकडाउन के कारण कोरोना के कहर को करीब एक माह के लिए आगे बढ़ाया जा सका है.

कोरोना से नोएडा में पहली मौत : रविवार को पता चला कोरोना संक्रमित है मरीज, सोमवार को हुई मौत
इससे पहले एक अध्‍ययन में दावा किया गया है कि भारत में लॉकडान जुलाई तक जारी रहेगा. अमेरिका की बोस्टन कंसल्टिंग ग्रुप यानी बीसीजी ने जॉन हॉप्किंस यूनिवर्सिटी से मिले डेटा के आधार पर कहा था कि चीन को छोड़कर दुनिया के 20 देशों में जुलाई तक लॉकडाउन जारी रहेगा. अध्‍ययन के आधार पर कहा गया है कि अगर लॉकडाउन में थोड़ी भी ढील दी जाती है तो कोरोना के संक्रमण को रोक पाना काफी मुश्किल हो जाएगा. फिलहाल भारत में इस वक्‍त 17 मई तक लॉकडाउन को बढ़ा दिया गया है.

पटना / Relaxation in Red/Orange Zones in Bihar: Lockdown के तीसरे फेज में बिहार में और सख्‍ती, ...जानें क्या खुला रहेगा, क्या बंद?
पटना : बिहार में लॉकडाउन का तीसरा चरण और भी कड़ाई से बीतेगा. राज्य के पांच जिला रेड जोन में रखे गये है. बाकी सभी जिले ओरेंज जोन में हैं. थोड़ी राहत की बात यह है कि रेड और ऑरेंज जोन के आधार पर छूट के अलग-अलग दायरे तय किये गये हैं. इस बीच रविवार को अपर मुख्य सचिव गृह आमिर सुबहानी और डीजीपी गुप्तेश्वर पांडेय ने साफ कर दिया कि किसी भी जिले में कोई छूट नहीं है. अभी अतिरिक्‍त सतर्कता की जरूरत है. कोई भी इस गलतफहमी में नहीं रहे कि लॉकडाउन में छूट दे दी गयी है. गृह विभाग के एक आला अधिकारी ने बताया कि राज्य में अभी तक जो छूट मिली हुई थी. वह रेड जोन के अनुसार ही थी़ रेड जोन में यह छूट तो जारी रहेगी. उन निजी निर्माण कार्य को भी छूट रहेगी, जहां मजदूरों के रहने की व्यवस्था है.

Coronavirus Bihar Update : विद्यार्थियों को नहीं देना होगा किराया, श्रमिकों को भाड़े का पैसा लौटाया जायेगा : सीएम नीतीश
कोरोना संक्रमण से बचाव के लिए 24 मार्च से लागू हुए लॉकडाउन का सोमवार को तीसरा चरण शुरू हो जायेगा. यह तीसरा चरण कड़ाई के साथ लागू किया जायेगा. अपर मुख्य सचिव गृह विभाग आमिर सुबहानी ने रविवार को लॉकडाउन पार्ट थ्री को लेकर दिशा-निर्देश जारी कर दिया.

Weather Alert in Bihar: चार मई को पूरे बिहार और छह मई को 18 जिलों में ब्लू अलर्ट, आंधी-तूफान के साथ कई इलाकों में होगी बारिश
पूरे बिहार में दो ही प्रकार के जोन होंगे
सुबहानी ने कहा है नये क्षेत्रों में कोरोना वायरस के प्रसार होने तथा आगामी कुछ दिनों में अन्य राज्यों से प्रवासी मजदूरों और छात्रों के बड़ी संख्या में आगमन होना है. इस स्थिति को देखते हुए यह जरूरी हो गया है कि बिहार में लॉकडाउन और अधिक कड़ाई से लागू किया जाये. पूरे बिहार में दो ही प्रकार के जोन होंगे. यानी, मुंगेर, रोहतास, बक्सर, पटना व गया जिला रेड जोन में है. बाकी 33 जिला ऑरेंज जोन में हैं. केंद्र सरकार ने 13 जिलों को ग्रीन जोन में शामिल किया था, लेकिन बिहार सरकार ने यहां के हालात को देखते हुए ग्रीन जोन नहीं बनाया है.

बिहार आने के लिए जल्द पंजीकरण कराएं दूसरे राज्यों में फंसे मजदूर, छात्र और पर्यटक, ...जानें कहां कराएं रजिस्ट्रेशन
लॉकडाउन-थ्री में शाम सात बजे से सुबह सात बजे तक जरूरी सेवाओं को छोड़ कर कोई बाहर नहीं निकल सकेगा. गर्भवती महिलाओं, 65 से अधिक उम्र के बुजुर्गों और 10 साल के कम उम्र के बच्चों के साथ और गंभीर बीमारी से ग्रस्त मरीज जरूरी काम या इलाज के लिए ही बाहर जा सकेंगे.

बिहार : ओवरलोडिंग के कारण गंडक में डूबी नाव, तीन लापता, सात लोगों को बचाया गया
केवल जरूरी सामान की दुकान ही खुलेंगी, अंतिम निर्णय डीएम लेंगे
गृह विभाग ने स्पष्ट कर दिया है कि रेड जोन में केंद्र सरकार ने जो छूट दी है बिहार में वह लागू नहीं है. केवल जरूरी सामान की दुकानें ही खुलेंगी. हालांकि, अंतिम निर्णय डीएम ले सकते हैं. यदि उनका लगता है तो वह कहां कितनी और कौन सी दुकान-प्रतिष्ठान खोले जायेंगे, इसका निर्धारण कर सकते हैं.

तेजस्वी यादव का बड़ा एलान, कहा- मजदूरों को लाने के लिए पांच दिनों में 50 ट्रेनों का इंतजाम करे बिहार सरकार, किराया RJD देगी
ऑरेंज जोन में स्पा-सैलून सहित उद्योग भी खुलेंगे
रेड जोन को दी गयी छूट के अतिरिक्त सभी प्रकार के वस्तुओं के लिए ई-कॉमर्स, सभी प्रकार के निर्माण कार्य, सभी प्रकार के उद्योगों का संचालन, बाल काटने की दुकानें, स्पा और सैलून खुल सकेंगे.

पूरी तरह से प्रतिबंधित सेवाएं
बिहार में सभी प्रकार की हवाई-रेल यात्रा, इंटर स्टेट बस सेवा, राज्य से बाहर आवाजाही, स्कूल, कोचिंग सेंटर, कॉलेज, ट्रेनिंग स्थान, शॉपिंग मॉल, जिम, सिनेमा हॉल, स्वीमिंग पूल, पार्क, बार, असेंबली हॉल आदि, सामाजिक, राजनीतिक, शैक्षिणक, धार्मिक, सांस्कृतिक आदि गतिविधि, सभी धार्मिक स्थल पब्लिक के लिए ये बंद रहेंगे. क्लिनिक भी बंद रहेंगे.

इन जिलों के लोगों को लगा धक्का
केंद्र सरकार ने शेखपुरा, अररिया, जमुई, कटिहार, खगड़िया, किशनगंज, मुजफ्फरपुर, पश्चिमी चंपारण, सहरसा, समस्तीपुर, शिवहर, सीतामढ़ी, और सुपौल को ग्रीन जोन में रखा था. इनमें सभी प्रकार की व्यवासायिक गतिविधियां और आवागमन की छूट है. राज्य सरकार को आशंका थी. ग्रीन जोन के लोग बाहर निकलेंगे, तो दिक्कतें बढ़ सकती हैं.

शाम सात बजे से सुबह सात बजे तक कर्फ्यू जैसी सख्ती : डीजीपी
डीजीपी गुप्तेश्वर पांडेय ने कहा है कि बिहार में कहीं भी ग्रीन जोन नहीं है. आम आदमी के लिए पूरी तरह से लॉकडाउन है. इसे जो भी तोड़ेगा उसके खिलाफ कार्रवाई की जायेगी. पुलिस शाम साज बजे से सुबह सात बजे तक कर्फ्यू जैसी सख्ती बरतेगी. पास धारी वाहनों का भी संचालन नहीं होने दिया जायेगा. केवल आकस्मिक सेवा वाले लोग ही इस समय निकल सकते हैं. बिहार के बाहर से आ रहे मजदूरों के लिए बिहार सरकार ने सभी राज्यों के बॉर्डर पर तैयारी कर रखी है. करीब दस से 15 लाख मजदूरों के आने की संभावना है. इनको स्क्रीनिंग के बाद उनके गृह जिले के प्रखंड पंचायत तक राज्य सरकार की बसों के माध्यम से पहुंचाया जायेगा. वहां पूरी व्यवस्था की गयी है.

केंद्र ने दी थी यह छूट
प्रिंट और इलेक्ट्रॉनिक मीडिया, कोल्ड स्टोरेज और वेयरहाउसिंग सेवाएं, निजी सुरक्षा और सुविधा प्रबंधन जैसी सेवाएं चालू रहेंगी, दवाओं, फार्मास्यूटिकल्स, चिकित्सा उपकरण आदि अति आवश्यक सामान का उत्पादन और पैकिंग करनेवाली फैक्टरी को छूट है. सोशल डिस्टेंसिंग करनी होगी. हालांकि, ग्रामीण क्षेत्र में सभी प्रकार की इंडस्ट्री को छूट में शामिल किया गया है. बिल्डिंग कंस्ट्रेक्शन हो सकेगा, लेकिन वर्कर बाहर से लाने-ले जाने पर प्रतिबंध है.

ग्रामीण इलाकों के रेड जोन में मनरेगा और उद्योगों को मंजूरी दी गयी. कार्यालयों में 33 फीसदी स्टाफ रहेगा. नगर निगम क्षेत्र में मॉल मार्केंट बंद रहेंगे. जरूरी सामान की दुकान मार्केट खुले रहेंगे. गली मोहल्लों, कॉलोनी की सभी प्रकार की दुकानें खुली रहेंगी. ग्रामीण क्षेत्र में मॉल को छोड़ कर सभी प्रकार की दुकानें खुलेंगी. ग्रीन के साथ-साथ ऑरेंज जोन में भी ई-कॉमर्स को मंजूरी दी गयी है. गैर-जरूरी सामान की ऑनलाइन डिलीवरी पर छूट है.

देश / डॉ हर्षवर्धन ने केजरीवाल सरकार को लताड़ा, बोले - दिल्‍ली में छूट नहीं, सख्‍त एक्‍शन की दरकार
नयी दिल्‍ली : कोरोना वायरस के खिलाफ जंग के बीच आज से लॉकडाउन 3.0 की शुरुआत हो चुकी है. हालांकि अरविंद केजरीवाल ने दिल्‍ली में बहुत हद तक लॉकडाउन में छूट दे दी है. मुख्यमंत्री अरविंद केजरीवाल ने कहा कि दिल्ली को फिर से खोलने का वक्त आ गया है और लोगों को कोरोना वायरस के साथ रहने के लिये तैयार रहना होगा. उन्होंने लॉकडाउन 3.0 के दौरान ‘रेड जोन' के लिये केंद्र द्वारा निर्धारित सभी छूट राष्ट्रीय राजधानी में देने की घोषणा की. केजरीवाल के इस फैसले के आज दिल्‍ली में लॉकडाउन की धज्जियां उड़ी. लोग शराब लेने के लिए दुकानों में उमड़ पड़े और पुलिस को लाठी भी चलानी पड़ी.

दिल्ली में शराब खरीदने की भीड़ हटाने के लिए लाठीचार्ज, देशभर में लंबी लाइनें
बहरहाल दिल्‍ली में लॉकडाउन में दी गयी ढील से केंद्र सरकार काफी नाराज है और केजरीवाल सरकार को लताड़ भी लगाया है. केंद्रीय स्‍वास्‍थ्‍य मंत्री डॉ हर्षवर्धन ने संवाददाताओं के साथ बातचीत में कहा कि वो ऑफिशियली तो कुछ नहीं कहेंगे, लेकिन उन्‍होंने कहा, व्‍यक्तिगत तौर पर मैं कहना चाहुंगा कि दिल्‍ली उन चुनींदा प्रदेशों में है, जहां कोरोना को काबू में करने के लिए अभी बहुत कुछ किया जाना बाकी है. उस नाते लॉकडाउन 3 में दिल्‍ली जैसे जगहों पर अभी छूट देना जल्‍दबाजी वाला कदम है. लेकिन चुंकी सरकार उनकी है और स्‍वास्‍थ्‍य मंत्रालय ने लॉकडाउन को लेकर पूरा दिशा-निर्देश दे दिया है, लेकिन राज्‍य सरकारों को यह निर्णय करना है कि अपने-अपने यहां की स्थिति को देखते हुए लॉकडाउन का कितना पालन कराना है.

केजरीवाल ने क्‍यों दी लॉकडाउन में छूट
मुख्यमंत्री अरविंद केजरीवाल ने रविवार को कहा कि दिल्ली को फिर से खोलने का वक्त आ गया है और लोगों को कोरोना वायरस के साथ रहने के लिये तैयार रहना होगा. उन्होंने लॉकडाउन 3.0 के दौरान ‘रेड जोन' के लिये केंद्र द्वारा निर्धारित सभी छूट राष्ट्रीय राजधानी में देने की घोषणा की.

Coronavirus outbreak : एक्टिव केस में से 25% तीन दिन में सामने आये, यही स्थिति रही, तो कैसे जीतेंगे जंग?
मुख्यमंत्री ने यह भी कहा कि दिल्ली लॉकडाउन हटाने के लिये तैयार है. केजरीवाल ने कहा कि दिल्ली सरकार सार्वजनिक स्थानों पर थूकने वालों के खिलाफ सख्त कार्रवाई करेगी. केजरीवाल ने कहा कि दिल्ली सरकार केंद्र को यह सुझाव देगी कि शहर में सिर्फ निरुद्ध क्षेत्र को ‘रेड जोन' घोषित किया जाए, ना कि पूरे जिले को.

वर्तमान में दिल्ली के सभी 11 जिले ‘रेड जोन' घोषित किये गये हैं. मुख्यमंत्री ने कहा कि कोविड-19 कहीं नहीं जा रहा और यह असंभव है कि कोरोना वायरस के मामले ‘शून्य' हो जाएं.

उन्होंने कहा, ‘यह असंभव है कि कोरोना वायरस का एक भी मामला सामने नहीं आये...हमें कोरोना वायरस के साथ रहने के लिये तैयार होना होगा. हमें इसका अभ्यस्त होना होगा. उन्होंने कहा कि कोरोना वायरस संक्रमण को फैलने से रोकने के लिये लागू लॉकडाउन के चलते सरकार का राजस्व और अर्थव्यवस्था बुरी तरह से प्रभावित हुई है.

उन्होंने कहा कि दिल्ली लॉकडाउन हटाने के लिये तैयार है. केजरीवाल ने अप्रैल 2019 के आंकड़ों का उल्लेख करते हुए कहा कि सरकार ने पिछले साल अप्रैल में 3,500 करोड़ रुपया अर्जित किया था, जबकि इस साल अप्रैल में उसने सिर्फ 300 करोड़ रुपये प्राप्त किये.

उन्होंने कहा, केंद्र ने पूरी दिल्ली को ‘रेड जोन' श्रेणी के तहत रखा है, जिसके चलते बाजार और मॉल नहीं खुल सकते. हमने केंद्र को सिर्फ उन इलाकों को सील करने का सुझाव दिया है, जहां कोरोना वायरस संक्रमण के मामले सामने आ रहे हैं और शेष इलाकों में सभी गतिविधियों की इजाजत दी जा सकती है.






