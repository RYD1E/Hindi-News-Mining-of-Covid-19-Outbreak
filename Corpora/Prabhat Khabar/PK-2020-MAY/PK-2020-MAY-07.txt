पलामू / पलामू से मिले 5 नये कोरोना पॉजिटिव, छत्तीसगढ़ के क्वारेंटाइन सेंटर से भागकर पहुंचे थे झारखंड

मेदिनीनगर (पलामू) : गुरूवार को पलामू में पांच नये कोरोना पॉजिटिव मरीजों की पुष्टि हुई है, जानकारी के अनुसार पॉजिटिव पाये गये लोग छत्तीसगढ़ के बैकुंठपुर के कोरिया से आये थे, इनके बारे में प्रशासन को यह सूचना मिली थी कि सभी छत्तीसगढ़ के क्वारेंटाइन सेंटर से भाग गये हैं. इस सूचना पर सक्रिय होकर प्रशासन ने इन लोगों को पकड़कर इलाज के लिए तुंबागाड़ा के कोविड केयर सेंटर में भर्ती कराया था. इन पांच लोगों को मिलाकर राज्य में कोरोना संक्रमितों की संख्या 132 हो गयी है.

कोविड-19 को लेकर रांची डीसी ने की बैठक, हिंदपीढ़ी में नये मजिस्ट्रेट तैनात, कंटेनमेंट जोन में कोई भी पास वैध नहीं
इस मामले में पलामू के उपायुक्त डॉ शांतनु कुमार अग्रहरि ने लोगों से कहा है कि लोग घबराए नहीं, संक्रमित पाये गये लोग यहां किसी बाहरी के संपर्क में नहीं थे. बताया जाता है कि पांचों पॉजिटिव मरीज पलामू के रहने वाले हैं. इनमें चार पुरुष, जिनकी उम्र 21 वर्ष, 23 वर्ष, 21 वर्ष और 23 वर्ष है और एक महिला 30 वर्ष की है. इनमें दो पुरुष पलामू के मनातू गांव के और दो पुरुष नौडीहा के रहने वाले हैं और एक महिला पाटन की रहने वाली है.

बताया गया कि सभी छत्तीसगढ़ से पलामू भागकर आये थे. जिला प्रशासन ने सभी को क्वारेंटाइन कर उनका सैंपल जांच के लिए रांची भेजा था. जांच में पांचों पॉजिटिव पाये गये. मालूम हो कि इसके पहले पलामू के लेस्लीगंज प्रखंड के जुरू गांव से 25 अप्रैल को तीन कोरोना पॉजिटिव केस सामने आये थे. इन तीनों मरीजों में दो की रिपोर्ट निगेटिव आयी है. यह तीनों रांची के हिंदपीढ़ी से पलामू आये थे. मामले की पुष्टि होते ही पलामू उपायुक्त डॉ शांतनु कुमार अग्रहरि नियंत्रण कक्ष में पहुंचे

भाजपा के प्रदेश अध्यक्ष दीपक प्रकाश को हार्ट अटैक, रिम्स में भरती,एंजियोप्लास्टी हुई, हेमंत, रघुवर ने जाना हाल
गुरुवार को रिम्स में एडमिट 9 कोरोना संक्रमित मरीज हुए ठीक
गुरुवार को रांची के रिम्स कोविड19 अस्पताल से कोरोना के नौ मरीज ठीक हो कर निकले हैं. इन सभी की रिपोर्ट लगातार निगेटिव आयी है. इस खबर से जिला प्रशासन सहित उन मरीजों के परिवार वालों में खुशी है, साथ ही सभी ने एक स्वर में ठीक हो कर निकले मरीजों के लिए कहा, आप हैं विजेता. रिम्स रांची में पहली बार ऐसा हुआ है कि एक साथ नौ मरीजों की रिपोर्ट निगेटिव आयी है.

गुरुवार को कोरोना ड्यूटी पर लगे जिला प्रशासन एवं रिम्स कर्मियों के चेहरे पर अचानक मुस्कान की लकीरें देखने को मिली, जब रिम्स से यह खबर आयी कि एक साथ नौ मरीजों की कोविड-19 सैंपल रिपोर्ट लगातार निगेटिव आयी है और ये सभी नौ संक्रमित कोरोना मुक्त घोषित किये जाते हैं. रिम्स के कोरोना वार्ड में तैनात डॉक्टरों की टीम ने यह खबर सुनी तो वो खुशी से फूले नहीं समाए. उन्होंने कहा कि, जब भी कोई मरीज यहां से ठीक हो कर निकलता है तो यह हमारे लिए किसी जीत से कम नहीं होती है. यह कोरोना के खिलाफ लड़ाई में जीत की तरफ बढ़ रहे हमारे कदमों का एक नमूना है. हम जल्द ही पूरी रांची से कोरोना को खत्म कर देंगे.

Bihar Coronavirus Cases Update : रोहतास में कोविड-19 संक्रमित बुजुर्ग ने तोड़ा दम, अब तक 40 फीसदी लोग हो चुके हैं ठीक

पटना : बिहार के रोहतास जिले में कोरोना से संक्रमित 70 साल के एक बुजुर्ग व्यक्ति की मौत की हुई है. इसके साथ ही बिहार राज्य में कोरोना वायरस की वजह से जान गंवाने वालों की मरीजों की संख्या बढ़कर पांच हो गयी है. जानकारी के मुताबिक, मृतक पहले से ही श्वास रोग से पीड़ित थे और वो इलाज के लिए नारायण मेडिकल कॉलेज जमुहार में भर्ती थे. इससे पहले गुरुवार को ही राज्य में कोरोना के पांच नये मामले सामने आये है. इसके साथ ही बिहार में कोरोना वायरस संक्रमित मरीजों की कुल संख्या बढ़कर 547 हो गयी है.

कोरोना संक्रमण से अब तक 40 फीसदी लोग हो चुके हैं ठीक
गुरुवार को जानकारी देते हुए स्वास्थ्य विभाग के सचिव लोकेश कुमार सिंह ने कहा कि बिहार में अब तक कोरोना संक्रमण के 29,843 जांच की गयी हैं, जिनमें से 547 लोग कोरोना पॉजिटिव पाये गये हैं. अभी तक हुए जांच के 1.83 फीसदी लोग कोरोना संक्रमण के शिकार हुए हैं. पिछले 24 घंटे में 30 लोग कोरोना से ठीक हो चुके हैं. अब तक कुल 218 लोग कोरोना से स्वस्थ्य होकर घर जा चुके हैं. कोरोना संक्रमण से अब तक 40 फीसदी लोग ठीक हो चुके हैं.

Lockdown Business News Update : उद्योग-व्यापार जगत को GST में दी गयी बड़ी राहत : सुशील मोदी
डोर टू डोर स्क्रीनिंग के दौरान 3045 लोगों में बुखार, खांसी एवं सांस लेने में तकलीफ जैसे लक्षण मिले
स्वास्थ्य सचिव ने बताया कि आज रोहतास में 70 साल के एक व्यक्ति की कोरोना से मौत हुई को अन्य गंभीर रोग से भी प्रभावित थे. बिहार में कोरोना से 32 जिले प्रभावित हैं. उन्होंने कहा कि बिहार में सर्वेक्षण का काम अंतिम चरण में है. डोर टू डोर स्क्रीनिंग के तहत अब तक 1 करोड़ 82 लाख घरों के और 10 करोड़ 10 लाख 61 हजार लोगों के सर्वेक्षण किए जा चुके हैं, जिनमें 3045 लोगों में बुखार, खांसी एवं सांस लेने में तकलीफ जैसे लक्षण पाये गये.

बिहार में बढ़ रहा कोरोना : पप्पू यादव
वहीं, जाप के राष्ट्रीय अध्यक्ष एवं पूर्व सांसद पप्पू यादव ने कहा कि लॉकडाउन के दौरान आदेश जारी कर सभी प्रकार की दुकान को खोलने की इजाजत दे दी गयी है. यह आदेश ऐसे समय में आया है जब बिहार में कोरोना केस बढ़ रहे है. उन्होंने कहा कि बिहार सरकार ने घोषणा की है कि प्रवासी मजदूरों का रेल किराया सरकार देगी, लेकिन फिर भी मजदूरों से पैसे लिये जा रहे हैं. ऊपर से 14 की जगह 21 दिन क्वारंटिन सेंटर में रखा जायेगा. जहां न अच्छा भोजन-पानी है और न ही बिजली है.

Coronavirus UP News Update : तबलीगी जमात के प्रमुख मौलाना साद के ससुर का नमूना जांच गायब, फिर से होगी जांच

सहारनपुर : तबलीगी जमात के प्रमुख मौलाना साद के ससुर मौलाना सलमान का कोरोना वायरस संक्रमण संबंधी जांच के लिए लिया गया नमूना नोएडा स्थित प्रयोगशाला से कहीं खो गया, जिसके बाद अब उनका नमूना फिर से जांच के लिए भेजा जाएगा. सहारनपुर के मुख्य चिकित्सा अधिकरी डॉ. बीएस सोढी ने समाचार एजेंसी भाषा को बताया कि मौलाना साद की ससुराल सहारनपुर में है. उन्होंने बताया कि मौलाना साद के दो रिश्तेदारों के संक्रमित पाये जाने के बाद उनके निकट संबंधियों के नमूने जांच के लिए भेजे गये थे.

डॉ. बीएस सोढी ने बताया कि मौलाना साद के ससुर मौलाना सलमान सहित उनके निकट संबंधियों के नमूने जांच के लिए भेजे गये थे, जिनमें उनके 15 रिश्तेदारों में संक्रमण नहीं पाया गया था. सोढी ने बताया कि इन रिश्तेदारों के साथ मौलाना सलमान की रिपोर्ट नहीं मिली, तो जांच में पता चला कि उनका नमूना प्रयोगशाला से खो गया है. उन्होंने बताया कि मौलाना सलमान का फिर से नमूना लेकर उसे जांच के लिए भेजा जायेगा.