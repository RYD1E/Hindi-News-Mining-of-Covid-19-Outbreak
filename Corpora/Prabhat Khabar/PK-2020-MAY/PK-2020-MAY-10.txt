पटना / Bihar Coronavirus Latest News : बिहार में कोरोना से छठी मौत, दिल्ली से पटना लौटा था मृतक
पटना : बिहार में रविवार को कोरोना वायरस से संक्रमित एक और मरीज की मौत हो गयी है. मृतक दिल्ली से पटना लौटा था. कोरोना संक्रमण की पुष्टि होने के बाद उसे पटना के पीएमसीएच में इलाज के लिए भर्ती कराया गया था. इसके साथ ही बिहार में अब तक कोरोना से कुल छह लोगों की मौत हो चुकी है. वहीं बिहार राज्य में कोरोना पॉजिटिवों की संख्या निरंतर बढ़ती जा रही है.

बिहार राज्य के क्वारेंटिन सेंटरों से जांच के लिए नमूने भेजे जा रहे हैं. रविवार को जांच में 14 जिलों में कुल 52 नये कोरोना पॉजिटिव पाये गये हैं. इसके साथ राज्य में कोरोना संक्रमितों की कुल संख्या बढ़कर 663 हो गयी है. इधर, पटना जिला के बेलछी का रहनेवाले व कोरोना पॉजिटिव 60 वर्षीय पुरुष की मौत हो गयी है. इसके साथ ही बिहार में अब तक कुल छह कोरोना पॉजिटिव की मौत हो गयी है. मृतक दिल्ली से 8 मई को लौटा था. बिहार में कोरोना संक्रमण से जुड़ी हर Latest News in Hindi से अपडेट के लिए बने रहें हमारे साथ.

वहीं, स्वास्थ्य विभाग के प्रधान सचिव संजय कुमार ने बताया कि बाहर से आनेवाले लोगों को क्वारेंटिन सेंटरों में भर्ती किया गया है. क्वारेंटिन सेंटर में रहनेवाले लोगों का दो प्रकार से नमूने संग्रह किये जा रहे हैं. एक वैसे मरीज जिनमें कोरोना के लक्षण दिख रहे हैं. इसके साथ ही जिन लोगों में लक्षण नहीं मिल रहा है उनके बीच से रैंडम सैंपल लिया जा रहा है. अभी तक जो सैंपल लिये जा रहे हैं और जिनमें पॉजिटिव केस मिल रहे हैं उसमें अधिसंख्य लोग बाहर से ही लौटे हैं.

Lockdown 3.0 Bihar News : कोरोना संकट के मद्देनजर अनुदान और केन्द्रांश की राशि पहली तिमाही में ही जारी करें केन्द्र : सुशील मोदी
बिहार राज्य में पॉजिटिव पाये गये संक्रमितों में पटना जिला में नौ, किशनगंज में आठ, मधेपुरा जिला में सात, सहरसा जिला में सात, पूर्वी चंपारण चार, मुजफ्फरपुर तीन, अरवल तीन, गया जिला में दो, नवादा में दो, अररिया में दो, दरभंगा में दो, बेगूसराय, भोजपुर और औरंगाबाद जिला में एक एक पॉजिटिव केस पाये गये हैं.

वहीं, अब जितने भी संक्रमित पाये जा रहे हैं वह शहरी क्षेत्र की जगह कस्बों या गांव के रहनेवाले हैं. सहरसा जिला में साहमूरहा, मदनपुर, मधेपुरा जिला में पूरैनी, बेगूसराय जिला में मोहमदपुर, दरभंदा जिला में अलीगंज, गौराबौराम, पटना जिला में बेलछी, बाढ़, पंडारक, आलमगंज, गया जिला में बाराचट्टी, अरवल जिला में इमामगंज, मोथा, किशनगंज जिला में सांघिया, कोचाधामन, ठाकुरगंज, पूर्वी चंपारण जिला में घोडासाहन, ढ़ाका, मुजफ्फरपुर जिला में बांद्रा, बोचहा, औरंगाबाद जिला में मदनपुर और नवादा जिला में रजौली, सिरदला शामिल हैं.
रांची / झारखंड में 50 फीसदी से ज्यादा कोरोना के मरीज हुए ठीक, चार जिला कोविड19 से मुक्त, रांची में 9 दिन में सिर्फ 10 पॉजिटिव केस
रांची : देश और दुनिया वैश्विक महामारी का रूप ले चुके कोरोना वायरस (Coronavirus) के संक्रमण से परेशान है. झारखंड (Jharkhand) में भी इससे पीड़ित मरीजों की संख्या लगातार बढ़ रही है. दूसरी तरफ, तेजी से इस बीमारी से पीड़ित लोग ठीक भी हो रहे हैं. संभवत: झारखंड देश का पहला राज्य है, जहां आधे से ज्यादा मरीज ठीक होकर अपने घर जा चुके हैं. मई (May) में रांची (Ranchi) में कोरोना की रफ्तार पर भी ब्रेक लगा है. 9 दिन में सिर्फ 10 नये मामले सामने आये हैं, जो सरकार के लिए बड़ी राहत है.


जान जोखिम में डालकर घर वापसी कर रहे झारखंड से पलायन करने वाले मजदूर, हैदराबाद से पैदल पलामू पहुंचे 29 लोग
झारखंड सरकार के आंकड़े बताते हैं कि 9 मई,2020 की रात 9:00 बजे तक प्रदेश में 21,886 लोगों की जांच हो चुकी थी, जिसमें 156 लोग पॉजिटिव पाये गये हैं. इनमें 78 लोग ठीक होकर अपने घर जा चुके हैं. तीन मरीजों की मृत्यु हो गयी, जबकि 75 लोगों में अब भी कोरोना का संक्रमण मौजूद है. इनका कोविड19 स्पेशल हॉस्पिटल में इलाज चल रहा है.

इस बीच, बोकारो, हजारीबाग, गिरिडीह और सिमडेगा जिला कोरोना वायरस के संक्रमण से मुक्त हो गये हैं. राज्य में कुल 13 जिलों में संक्रमण फैला था. इनमें से चार जिले अब इस जानलेवा विषाणु के संक्रमण से मुक्त हो गये हैं. बोकारो के 10 मरीज ठीक हुए हैं, तो हजारीबाग के तीन, सिमडेगा के दो और गिरिडीह का एक मरीज ठीकर होकर अपने घर जा चुके हैं.


Lockdown : आंध्रप्रदेश के विशाखापट्टनम में फंसे झारखंड के 700 मजदूर, सरकार से लगायी घर वापसी की गुहार
गढ़वा और कोडरमा जिला भी कोरोना वायरस के संक्रमण से मुक्त हो गये थे, लेकिन शुक्रवार (8 मई, 2020) को नये पॉजिटिव केस सामने आ गये. गढ़वा में एक साथ 20 लोगों में कोरोना का संक्रमण पाया गया, तो कोडरमा के 2 लोगों में. इस दिन झारखंड में 22 पॉजिटिव केस आये थे, जिसमें 21 प्रवासी थे. ये लोग अलग-अलग राज्यों से झारखंड आये हैं.

राज्य में सबसे अधिक कोरोना पॉजिटिव मरीज रांची में हैं. राजधानी में अब तक 93 लोग कोरोना की चपेट में आ चुके हैं, जिसमें से तीन की मौत हो गयी. हालांकि, मई का महीना रांची के लिए राहत भरा है. मई के 9 दिनों में सिर्फ 10 मरीज ही राजधानी में मिले हैं. इसके विपरीत 36 मरीज ठीक होकर घर गये हैं. यानी संक्रमण फैलने की रफ्तार से साढ़े तीन गुणा तेजी से लोग ठीक हो रहे हैं.

लॉकडाउन: अपनों से मिलने की चाह में सात सौ किमी पैदल चलकर अपने घर पहुंचे सात मजदूर
इससे पहले, 8 मई को जारी रिपोर्ट में रांची के 23 पॉजिटिव लोगों की रिपोर्ट निगेटिव थी. इन्हें शनिवार को कागजी कार्रवाई पूरी होने के बाद राजेंद्र इंस्टीट्यूट ऑफ मेडिकल साइंसेज (रिम्स) से छुट्टी दे दी गयी. गढ़वा के तीन मरीज भी कोरोना के संक्रमण से मुक्त हो गये थे, लेकिन उसी दिन देर शाम छत्तीसगढ़ से आये 20 लोगों में कोविड19 की चपेट में आ गये.

उल्लेखनीय है कि राज्य में इस वक्त कुल मरीजों की संख्या 156 है. इसमें तीन मरीज की मौत हो चुकी है और 75 मरीज ठीक होकर घर जा चुके हैं. इसमें बोकारो जिला से 10 मरीज मिले थे जिसमें से सभी ठीक होकर घर जा चुके. रांची के 93 मरीजों में 53 ठीक हो चुके हैं.

हिंदपीढ़ी में खुशी की लहर
जिन 23 लोगों को शनिवार को रिम्स से छुट्टी दी गयी, अब उन्हें उनके घर में ही क्वारेंटाइन में रखा जायेगा. रिम्स के निदेशक डॉ दिनेश कुमार सिंह ने कहा कि इन सभी 23 मरीजों की रिपोर्ट लगातार दूसरी बार निगेटिव आयी है. रिम्स से जब यह खबर आयी, तो हिंदपीढ़ी इलाके में खुशी की लहर दौड़ गयी.

जल्द ही जनजीवन पटरी पर लौट आयेगी : डीसी
रिम्स के कोरोना वार्ड में तैनात डॉक्टरों की टीम ने कहा कि यह उनके लिए किसी जीत से कम नहीं है. यह कोरोना के खिलाफ लड़ाई में जीत की तरफ बढ़ रहे हमारे कदम हैं. रांची के उपायुक्त राय महिमापत रे ने कहा, ‘यह हमारे जिला के लिए एक अच्छी एवं सकरात्मक खबर है. जल्द ही हम सभी कोरोना के खिलाफ इस लड़ाई में जीत हासिल करेंगे और जनजीवन पटरी पर लौट आयेगी.’

COVID-19 : अच्छी खबर, पिछले 24 घंटों में देश के 10 राज्यों से कोरोना का कोई नया मामला नहीं
नयी दिल्ली : कोरोनावायरस से जंग में भारत के लिए रविवार को एक अच्छी खबर आयी.एक तरफ जहां कुल मामलों की संख्या 62 हजार के पार पहुंच गयी है.वहीं, 10 राज्य/ केंद्र शासित प्रदेश ऐसे है जहां पिछले 24 घंटों में कोरोना का एक भी केस नहीं आया. ये 10 राज्‍य उन चार राज्‍यों/केंद्र शासित प्रदेशों से अलग हैं जहां कोरोना वायरस का एक भी मामला अबतक नहीं मिला है. इन चार राज्‍यों में सिक्किम, नगालैंड और लक्षद्वीप शामिल हैं. अब अंडमान निकोबार, अरुणाचल प्रदेश, गोवा, मणिपुर और मिजोरम में कोरोना वायरस के कोई ऐक्टिव मामले नहीं हैं.

केंद्रीय स्वास्थ्य मंत्री डॉ . हर्षवर्धन ने रविवार को को प्रेस कॉन्फ्रेंस में बताया कि पिछले 3 दिनों में कोरोना वायरस का डबलिंग रेट 12 दिन रहा है.वहीं उन्होंने बताया की भारत में रिकवरी रेट 30 प्रतिशत से ज्यादा हो गया है.लेकिन देश की मृत्यु दर अभी 3.3 प्रतिशत बनी हुई है.उन्‍होंने बताया कि केंद्र सरकार ने राज्‍यों को 72 लाख N95 मास्‍क भेजे हैं. इसके अलावा, उन्‍हें 36 लाख पर्सनल प्रोटेक्टिव इक्विपमेंट्स (PPE) किट्स भी मुहैया कराई गई हैं. हर्षवर्धन ने कहा कि देश में 4,362 कोविड केयर सेंटर (CCC) तैयार किए गए हैं. यहां हल्‍के लक्षणों वाले करीब साढ़े तीन लाख मरीजों को रखा जा सकता है.

बता दें, केंद्र सरकार ने शनिवार को कोरोना मरीजों को डिस्चार्ज करने की पॉलिसी को लेकर नया बदलाव किया था. अब सरकार की नयी गाइडलाइंस के मुताबिक, जो मामले बेहद हल्के है. वैसे मरीजों की तबियत ठीक लगने पर उनकों 10 दिन में अस्पताल से छुट्टी दी जा सकती है.उनके टेस्ट की जरूरत नहीं होगी.रेगुलर टेम्‍प्रेचर और ऑक्‍सीजन सैचुरेशन के चेकअप होंगे. इसमें भी हालात सुधरने पर बिना टेस्‍ट डिस्‍चार्ज किया जा सकता है. गंभीर मरीजों को को पहले की तरह RT-PCR टेस्‍ट में नेगेटिव आने पर ही डिस्‍चार्ज किया जाएगा.

कोरोना वायरस से भारत में मौतों का आंकड़ा 2 हजार के पार जा चुका है. वहीं कुल संक्रमित मरीजों की संख्या 63 हजार के करीब पहुंच चुकी है. MoHFW की ओर से रविवार सुबह जारी किए गए आंकड़ों के अनुसार, देश में कोरोना पीड़ितों की संख्या 62,939 है. इनमें से 41,472 लोग ऐक्टिव केसेज हैं. इलाज के बाद रिकवर हो चुके 19,357 लोगों को अस्पताल से छुट्टी दी जा चुकी है.
