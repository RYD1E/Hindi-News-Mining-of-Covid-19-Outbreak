गोपालगंज / Corona Bihar Update : जान की धमकी के बावजूद ड्यूटी करती रही आशा कार्यकर्ता, तीन कोरोना संक्रमितों को ढूढ़ निकाला
गोपालगंज : कोरोना वायरस के खिलाफ जंग में आशा कार्यकर्ता एक महत्वपूर्ण कड़ी साबित हो रही हैं. हर गांव में आशा स्वास्थ्य टीम को दिशा दिखा रही है. इसके अलावा लोगों से समन्वय बनाने में सबसे बड़ी जिम्मेदारी आशाओं की ही सामने आ रही है. डोर टू डोर सर्वे अभियान के दौरान आशा कार्यकर्ताओं को कई जगहों पर विरोध का सामना भी करना पड़ा है. लेकिन, आज हम एक ऐसी आशा की बात कर रहे हैं, जिसने अपनी सच्ची श्रद्धा और कड़ी मेहनत के बदौलत पूरे गांव को संक्रमित होने से बचाने का काम किया है.

डोर टू डोर सर्वे अभियान के दौरान कुछ असामाजिक लोगों ने मारपीट करने के साथ ही जान से मारने की दी थी धमकी
प्रभात खबर के संवाददाता की रिपोर्ट के मुताबिक, भोरे प्रखंड के बनकटा जगदरी गांव की आशा कुसुम देवी ने यह साबित कर दिया है कि अगर सच्ची मेहनत के साथ कोई भी कार्य किया जाए तो उसमें सफलता मिलनी तय है. कोरोना संक्रमितों की पहचान में जुटी कुसुम देवी को डोर टू डोर सर्वे अभियान के दौरान गांव के कुछ असामाजिक लोगों ने मारपीट किया. उन्हें जान से मारने की धमकी भी दी. लेकिन, फिर भी कुसुम देवी अपने कर्तव्यों के प्रति कारी मेहनत करती रही और डोर-टू-डोर सर्वे अभियान को पूरा किया.

इस दौरान आशा कुसुम देवी ने 10 संदिग्ध मरीजों की पहचान की. जिसे जांच के लिए सदर अस्पताल भेजा गया जिसमें से तीन व्यक्तियों की सैंपल जांच पॉजिटिव पायी गयी. इस तरह अपने हौसले के दम पर कुसुम देवी ने अपने गांव के साथ जिले में कोरोना संक्रमण की रोकथाम में महत्वपूर्ण भूमिका अदा की है. इनके इस कार्य के लिए प्रखंड से जिला स्तर तक चर्चा हो रही है.

आशा की बदौलत पूरा गांव संक्रमित होने से बचा
आशा कुसुम देवी कहती हैं, जब वह सर्वे करने गयी तो उनके साथ मारपीट भी की गयी. जान से मारने की धमकी दी गयी. लेकिन, उन्हें इस दुर्व्यवहार का कोई मलाल नहीं है. वह बताती हैं उन्हें इस बात की अधिक खुशी है कि उनके मेहनत के बदौलत पूरा गांव संक्रमित होने से बच गया.

दूसरे क्षेत्रों में भी किया डोर टू डोर सर्वे
आशा कुसुम देवी का कहना है कि कोरोना वायरस जैसे वैश्विक महामारी के खिलाफ हर कोई जंग लड़ रहा है. ऐसे में हम सभी की जिम्मेदारी है कि एक दूसरे का सहयोग कर इस वायरस के खिलाफ जंग लड़ा जाये. आशा कुसुम देवी अपने क्षेत्र के साथ-साथ दूसरे क्षेत्रों में भी जाकर डोर टू डोर सर्वे का काम किया, जहां पर उसे यह सफलता मिली और तीन कोरोना संक्रमितों की पहचान की गयी. उसने बताया उनका क्षेत्र बनकटामल है. इस क्षेत्र में 129 घर और 761 जनसंख्या है. लेकिन, इसके बावजूद मैंने बनकटा जगदरी गांव में भी जाकर डोर टू डोर सर्वे किया. इस गांव में 335 घर है. जहां पर तीन कोरोना संक्रमित पाये गये.

दो संक्रमित पूरी तरह से हो चुके हैं स्वस्थ
आशा कुसुम देवी ने जिन तीन संक्रमित व्यक्तियों की पहचान की थी उसमें से दो व्यक्ति अब पूरी तरह से स्वस्थ हो चुके हैं. एक व्यक्ति अभी आइसोलेशन सेंटर में भर्ती है. उसकी तीसरी रिपोर्ट अभी आनी बाकी है. तीसरी रिपोर्ट नेगेटिव आने के बाद उसे भी अस्पताल से छुट्टी दे दी जायेगी. फिलहाल उसका इलाज किया जा रहा है.

अब कर रही है टीकाकरण का कार्य
आशा कुसुम देवी बुधवार से वीएचएसएनडी (आरोग्य दिवस) व नियमित टीकाकरण का कार्य कर रही हैं. यहां भी आने वाले लाभार्थियों तथा उनके परिवारों को करोना वायरस के संक्रमण से बचाव के बारे में जानकारी दे रही है तथा उन्हें जागरूक कर रही हैं. सभी को मास्क पहने, नियमित हाथों की धुलाई और सोशल डिस्टेंसिंग का पालन करने की सलाह दी जा रही है.

रांची / Jharkhand Coronavirus : रांची में कोरोना के दो नये मामले, हिंदपीढ़ी और रिम्‍स से एक-एक पॉजिटिव, झारखंड में 127 लोग संक्रमित

रांची : बुधवार को झारखंड से कोरोना के 02 संक्रमित मिले हैं. दोनों रांची से हैं. इनमें एक हॉटस्पॉट इलाका हिंदपीढ़ी से ओर एक रिम्स की नर्स बतायी जा रही है. राज्य में कोरोना संक्रमितों की संख्या अब 127 पहुंच गयी है. वहीं, सिर्फ रांची जिले में कोरोना संक्रमितों की संख्या 93 पहुंच गयी. दूसरी और, राज्य में तीन और चार मई को राज्य में कोरोना पॉजिटिव की संख्या एक भी नहीं आयी थी, जिससे लोगों ने कुछ राहत की सांस ली थी, लेकिन मंगलवार यानी पांच मई को एक साथ 10 कोरोना पॉजिटिव के मामले आ जाने से लोगों के माथे पर एक बार फिर सिकन आ गया. वहीं बुधवार को इसमें कुछ कमी आयी.


पलामू के लिए अच्छी खबर, तीनों कोरोना संक्रमितों की जांच रिपोर्ट आयी निगेटिव
बुधवार को मिले दो कोरोना पॉजिटिव में एक हिंदपीढ़ी और दूसरा रिम्स में नर्स है. नर्स कोविड-19 अस्पताल में सेवा देने के बाद होटल में क्वारेंटाइन पर है. जांच रिपोर्ट अभी पॉजिटिव आया है. बुधवार को कुल कोरोना संक्रमण के कुल 167 जांच किये गये, इसमें 165 की जांच रिपोर्ट निगेटिव आयी. वहीं दो की जांच रिपोर्ट पॉजिटिव आयी.

राज्य में 31 मार्च, 2020 से शुरू हुआ कोरोना संक्रमण का सिलसिला थमने का नाम नहीं ले रहा. हालांकि, 01 और 21 अप्रैल तथा 03 और 04 मई को एक भी कोरोना पॉजिटिव मामला राज्य में नहीं आया था, जिससे कुछ राहत मिली थी, लेकिन 05 मई को कोरोना पॉजिटिव की संख्या दहाई में पहुंच गयी थी. इसी दिन, कोरोना ने संताल में अपनी दस्तक दे दी. मंगलवार को संताल में दो कोरोना पॉजिटिव पाये गये.


इमोशनल कार्ड खेल रहे साइबर अपराधी, फेसबुक आईडी हैक कर 22 हजार से अधिक की ठगी
रांची जिले में संक्रमितों की संख्या पहुंची 93

झारखंड में कोरोना संक्रमितों की संख्या बुधवार को 127 पहुंच गयी. इसमें रांची जिले में सबसे अधिक 93 है. रांची जिले की ही बात करें, तो रांची का हॉटस्पॉट इलाका हिंदपीढ़ी में यह संख्या 68 पहुंच गयी है. इसके बाद बेड़ो में 06, इटकी में 03, रिम्स से 03, सदर अस्पताल और चुटिया क्षेत्र से 02-02, लोवाडीह, पिस्का मोड़, कडरू, डोरंडा, कांके, रेलवे स्टेशन, सेवा सदन, पुंदाग और कांटा टोली इलाके से 01-01 कोरोना संक्रमित मिले हैं.

देश / 30 हजार से कम सैलरी पाने वाले कर्मचारियों के लिए खुशखबरी, मोदी सरकार दे सकती है बड़ा तोहफा, पढ़ें पूरी खबर

नयी दिल्‍ली : देश इस समय कोरोना वायरस के खिलाफ निर्णायक जंग लड़ रहा है. कोरोना को हराने के लिए केंद्र की नरेंद्र मोदी सरकार ने पूरे देश में 17 मई तक लॉकडाउन लगा दिया है. लॉकडाउन के कारण पूरा देश थम सा गया है. आर्थिक गतिविधि पर भी ब्रेक लग चुका है. हालांकि लॉकडाउन 3.0 में सरकार की ओर से कई मामलों में छूट भी दी गयी है, जिससे अर्थव्‍यवस्‍था को थोड़ी गति मिल सके. इस बीच केंद्र की नरेंद्र मोदी सरकार 30 हजार से कम सैलरी पाने वाले कर्मचारियों को बड़ा तोहफा देने की तैयारी कर रही है.

 Jharkhand Coronavirus : रांची में कोरोना के दो नये मामले, हिंदपीढ़ी और रिम्‍स से एक-एक पॉजिटिव, झारखंड में 127 लोग संक्रमित
Also Read

Jharkhand Coronavirus : रांची में कोरोना के दो नये मामले, हिंदपीढ़ी और रिम्‍स से एक-एक पॉजिटिव, झारखंड में 127 लोग संक्रमित
खबर है केंद्र सरकार कर्मचारी राज्य बीमा ( ईएसआई) योजना का दायरा बढ़ाने की तैयारी में है. CNBC के अनुसार केंद्र सरकार यह फैसला कम सैलरी पाने वाले कर्मचारियों को मेडिकल और नकद लाभ देने के लिए ईएसआई के दायरे को बढ़ाने की तैयारी कर रही है.

खबर के अनुसार श्रम मंत्रालय ने वित्त मंत्रालय को एक प्रस्‍ताव भेजा है. उस प्रस्‍ताव में सैलरी की सीमा 21 हजार से बढ़ाकर 30 हजार करने की मांग की गयी है. अगर सैलरी का दायरा बढ़ा दिया जाता है तो इससे कर्मचारियों को ईएसआई की ओर से जो भी लाभ मिलता है, वो मिलता रहेगा और इससे कंपनियों पर बोझ भी कम होगा.

COVID-19 : महाराष्‍ट्र में नहीं थम रहा कोरोना का कहर, एक दिन में रिकॉर्ड 1233 पॉजिटिव केस, 36 में से 34 जिले प्रभावित
मालूम हो फिलहाल ईएसआई के अंतर्गत अभी वैसे कर्मचारी आ रहे हैं, जिनकी सैलरी 21 हजार से कम है. इसके अलाव ईएसआई के दायरे में वैसी कंपनी आती है जिसमें कम से कम 10 कर्मचारी काम करते हों. गौरतलब है 2017 में ईएसआई की सीमा को बढ़ाकर 15 हजार से 21 हजार किया गया था, जिससे कई कर्मचारियों को लाभ हुआ था.

खबर है ईएसआई ने ऐलान किया है कि लॉकडाउन के कारण जो भी कंपनियां कर्मचारियों का अंशदान जमा नहीं कर पायीं हैं वैसे में भी सारी मेडिकल सुविधायें मिलती रहेंगी. इसके अलावा जिनकी कार्ड की वैधता समाप्‍त भी हो गयी है वो भी ईएसआई का लाभ ले सकते हैं.

देश में कोरोना वायरस संक्रमण के मामले बढ़ कर 49,391 हुए, अब तक 1,694 लोगों की मौत
इन सबके अलावा ईएसआई ने एक बड़ी घोषणा की है कि अब लॉकडाउन के दौरान लाभार्थी अगर कोई दवाई बाहर से भी लेते हैं तो वो उसका भी क्‍लेम ले सकते हैं. साथ ही ईएसआई ने कर्मचारियों को मेडिकल सुविधाएं उपलब्ध कराने के लिए कई अस्पतालों से समझौता किया है. इन अस्पतालों में भी कर्मचारी आसानी से इलाज करा सकेंगे.

गौरतलब है कि कोरोना वायरस के बढ़ते संक्रमण को देखते हुए देश में 17 मई तक लॉकडाउन लगा दिया गया है. देश में इस समय कोरोना से 49391 लोग संक्रमित हो चुके हैं और 1694 लोगों की मौत भी हो चुकी है. अच्‍छी बात है कि देश में 14183 लोग कोरोना से ठीक भी हो चुके हैं.
