पटना / Bihar Corona Update : श्रमिक स्पेशल ट्रेन से पहुंचे दो युवक मिले कोरोना पॉजिटिव, बिहार के 37 जिलों में फैला कोविड-19
पटना : बिहार में शनिवार शाम तक कोरोना से संक्रमित छह नये मरीज मिले हैं. जिसके बाद बिहार राज्य में कोरोना संक्रमित कुल मरीजों की संख्या बढ़कर 589 हो गयी है. स्वास्थ्य विभाग के प्रधान सचिव संजय कुमार ने ट्वीट कर जानकारी दी है कि बिहार के नालंदा से शनिवार को दो युवक (42 व 24), सीवान से एक युवक (24), मुजफ्फरपुर से तीन पुरुष (14, 31 व 22), शेखपुरा से एक पुरुष (18 वर्षीय), जबकि अरवल जिले से तीन पुरुष कोरोना पॉजिटिव पाये गये है. अरवल जिले के सोनभद्र वंशी सूर्यपुर प्रखंड के एक युवक व एक किशोर (29 एवं 14 वर्षीय) की जांच रिपोर्ट शनिवार को पॉजिटिव आने के बाद से इलाके में चर्चाएं तेज हो गयी है. वहीं बिहार का मुजफ्फरपुर जिला कोरोना से संक्रमित होने वाला 37वां जिला बन गया है.

स्वास्थ प्रबंधक अखिलेश कुमार ने बताया कि सूरत से श्रमिक स्पेशल ट्रेन से दोनों युवक पटना के दानापुर पहुंचे थे. जहां से बस में सवार होकर वे अरवल पहुंचे, जिसके बाद इन्हें बंशी मध्य विद्यालय में बने क्वारेंटिन सेंटर में रखा गया. उन्होंने बताया कि 5 मई को वंशी क्वारेंटिन सेंटर में रखा गया. दोनों युवक घर के किसी परिवार के संपर्क में नहीं आये है. बीते दिन शुक्रवार को 39 लोगों का सैंपल जांच के लिए भेजा गया था. जिसमें चमंडी एवं सिद्धरामपुर के युवक की रिपोर्ट पॉजिटिव आयी है. वहीं, क्षेत्र में कोरोना पॉजिटिव की बात फैलते ही लोग संक्रमण के डर से दहशत में आ गये हैं. हालांकि, पुलिस प्रशासन ने ग्रामीणों को आवश्यक निर्देश दिये. ताकि संक्रमण के खतरे को कम किया जा सकें.

पटना में बीएमपी के पांच कर्मी मिले पॉजिटिव
इससे पहले संजय कुमार ने बताया था कि बिहार मिलिट्री पुलिस (बीएमपी) के पांच कर्मी कोरोना वायरस से संक्रमित पाये गये हैं. उनकी आयु 30, 36, 50, 52 और 57 वर्ष है. सभी बीएमपी जवान हैं. जिसके बाद राज्य में संक्रमितों की कुल संख्या बढ़कर 579 हो गयी थी. उन्होंने बताया कि सभी नये मामले पटना के खाजपुरा इलाके के हैं और उनके संपर्क में आये लोगों का पता लगाया जा रहा है.

बिहार के 36 जिलों में फैला कोरोना वायरस
अधिकारियों के मुताबिक, कोरोना वायरस बिहार राज्य के 38 में से 37 जिलों में फैल गया है. उन्होंने बताया कि अभी तक पांच मरीजों ने जान गंवायी है और 307 लोग अब भी संक्रमित हैं, जबकि 267 लोग स्वस्थ हो चुके हैं. अधिकारियों ने बताया कि मरने वाले सभी लोग पुरुष थे और केवल एक को छोड़कर उनमें से सभी 60 वर्ष की आयु के कम के थे तथा उन्हें पहले से ही अन्य बीमारियां थीं.

मुंगेर जिले में कोरोना के सबसे अधिक 102 मामले
कोरोना वायरस के सबसे अधिक 102 मामले मुंगेर जिले में सामने आये हैं. इसके बाद बक्सर में 56, रोहतास में 54 और पटना में 46 मामले सामने आये. जानकारी के मुताबिक, पटना, भागलपुर, मुजफ्फरपुर और दरभंगा में सात केंद्रों में अभी तक कुल 32,767 नमूनों की जांच की गयी है.
मुजफ्फरपुर / Coronavirus Outbreak in Bihar Latest Updates : मुजफ्फरपुर जिला भी कोरोना की चपेट में, गुजरात से आये तीन लोगों की रिपोर्ट पॉजिटिव मिली

मुजफ्फरपुर : बिहार के मुजफ्फरपुर जिले में भी कोरोना वायरस ने अपनी दस्तक दे दी है. मुजफ्फरपुर जिले में शनिवार को कोरोना पाॅजिटिव के तीन केस सामने आये है. तीनों संक्रमित मरीजों की उम्र 14, 22 व 31 वर्ष है. अब तक कोविड-19 से बचे मुजफ्फरपुर जिले में शनिवार को एक साथ तीन कोरोना पॉजिटिव मरीजों के मिलने से लोगों में संक्रमण बढ़ने की आशंका को लेकर बेचैनी बढ़ गयी है.

जानकारी के मुताबिक, सभी संक्रमित दो दिन पहले ही एर्नाकुलम एक्सप्रेस से मुजफ्फरपुर पहुंचे थे. जिसके बाद इन्हें क्वारेंटाइन सेंटर में रखा गया है. शुक्रवार को इनका नमूना लेकर जांच के लिए सदर अस्पताल से एसकेएमसीएच भेजा गया था. शनिवार को आयी जांच रिपोर्ट में तीन कोरोना पाॅजिटिव पाये गये है.
Bihar Corona Update : श्रमिक स्पेशल ट्रेन से पहुंचे दो युवक मिले कोरोना पॉजिटिव, बिहार के 37 जिलों में फैला कोविड-19
मुजफ्फरपुर के जिलाधिकारी (DM) चंद्रशेखर सिंह ने पुष्टि करते हुए बताया कि 6 मई को तीनों लोग गुजरात से मुजफ्फरपुर आये थे. वहां पर ये लोग सिलाई बुनाई का काम करते थे. स्पेशल ट्रेन से उतरने के बाद तीनों को मुसहरी प्रखंड के क्वारेंटाइन सेंटर में रखा गया था. उसी दिन 41 लोगों का सैंपल लिया गया था. जिसमें से 31 की जांच रिपोर्ट निगेटिव आयी है. बाकी 10 में से 3 की जांच रिपोर्ट पॉजिटिव मिली है. जबकि, सात अन्य के जांच रिपोर्ट का अभी इंतजार है. तीनों के ट्रैवल हिस्ट्री का पता लगाकर आगे की कार्रवाई की जा रही है.

ड्यूटी पर तैनात चिकित्सक को चेंबर से खींच कर एएसआई ने पीटा, हड़ताल पर गये चिकित्सक और स्वास्थ्य कर्मी
मालूम हो कि मुजफ्फरपुर जिले में आज एक साथ कोरोना के तीन मरीज मिलने के साथ ही यह जिला कोविड-19 से प्रभावित बिहार का 37वां जिला बन गया है. साथ ही उत्तर बिहार के आठ जिले कोरोना से प्रभावित हो गये है. बिहार में अब तक कोरोना पॉजिटिव मरीजों की कुल संख्या बढ़कर 589 हो गयी है. इसकी पुष्टि स्वास्थ्य विभाग के प्रधान सचिव संजय कुमार ने ट्विट कर की.