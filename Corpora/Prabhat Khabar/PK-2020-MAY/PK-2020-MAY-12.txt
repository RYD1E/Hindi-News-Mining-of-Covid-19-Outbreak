जमशेदपुर में कोरोना की दस्तक, झारखंड में 11 नये कोरोना पॉजिटिव केस, 173 हुई संक्रमितों की संख्या

रांची : मंगलवार को झारखंड से 11 नये कोरोना पॉजिटिव मामले मिले हैं. कोरोनावायरस ने जमशेदपुर में भी दस्तक दे दी है. मंगलवार को दिन में ही जमशेदपुर से दो कोरोना पॉजिट केस की पुष्टि हुई थी. उसके बाद लगातार आंकड़ें बढ़ते गये. शाम में गिरिडीह से एक पॉजिटिव मामले की पुष्टि हुई. उसके बाद हजारीबाग से 6 पॉजिटिव मरीजों की पुष्टि हो गयी. बाद में रांची एक एक महिला कोरोना पॉजिटिव निकली,अब खबर आ रही है कि लातेहार का युवक कोरोना पॉजिटिव पाया गया है. मंगलवार को बढ़े 11 ये कोरोना पॉजिटिव के साथ राज्य में संक्रमितों की संख्या 173 हो गयी है.

कोडरमा स्टेशन पहुंची दो श्रमिक स्पेशल ट्रेन, झारखंड लौटे 2409 प्रवासी मजदूर
बताया गया कि हजारीबाग में मिले सभी छह पॉजिटिव बिष्णुगढ़ के हैं. ये सभी मुंबई से लौटे हैं. जमशेदपुर में सोमवार की रात जांच हुई, जिसमें घाटशिला अनुमंडल के चाकुलिया निवासी दो संक्रमित मिले. यहां कोरोना पश्चिम बंगाल के रास्ते पहुंचा. ये दोनों आठ मई को कोलकाता से चकुलिया लौटे थे. इधर गिरिडीह में मिला मरीज भी सूरत से लौटा था और क्वारेंटाइन में था. उसकी उम्र 20 साल है. वह गांडेय प्रखंड के कारीपहाड़ी का रहनेवाला है.

रिम्स में 627 की जांच, 626 निगेटिव
रिम्स के माइक्रोबायोलॉजी विभाग में मंगलवार को 627 लोगों के सैंपल की जांच हुई, जिसमें 626 लोग निगेटिव आये हैं. वहीं एक युवती की रिपोर्ट पोजिटिव आयी है. कोरोना पॉजिटिव युवती अरगोड़ा की रहने वाली है. महिला के परिजनों व उसके संपर्क में आने वाले लोगों का खोजा जा रहा है. संक्रमित युवती को रात नौ बजे रिम्स के कोविड-19 अस्पताल में भर्ती कराया गया.

राज्य में 92 एक्टिव केस
झारखंड में 11 नये केस के साथ ही कुल कोरोना संक्रमितों की संख्या 173 हो गयी है, जिसमें तीन की मौत हो चुकी है. 78 लोग स्वस्थ हो चुके हैं. इस समय राज्य में कुल एक्टिव केस 92 हो गये हैं. वहीं जमशेदपुर अब ग्रीन जोन से ऑरेंज जोन में शामिल हो गया है. अब तक झारखंड के 14 जिलों में कोरोना का संक्रमण फैल चुका है. जिसमें बोकारो और सिमडेगा में संक्रमित ठीक हो चुके हैं. यहां अभी कोई नया केस नहीं आया है.

पटना / Bihar Corona Politics News Update : बिहार में रिकवरी रेट 50 फीसदी, आरजेडी को चुभ रही कोरोना संकट के बीच एनडीए सरकार की तारीफ : सुशील मोदी
पटना : बिहार के उपमुख्यमंत्री एवं भाजपा के वरिष्ठ नेता सुशील कुमार मोदी ने मंगलवार को ट्वीट कर राष्ट्रीय जनता दल (राजद) और कांग्रेस पर जोरदार हमला बोला है. उपमुख्यमंत्री सुशील मोदी ने अपने ट्वीट में कहा है कि कोरोना संक्रमण से निपटने में बिहार के बेहतर रिपोर्ट कार्ड से उन लोगों के सीने पर सांप लोट रहा है, जिन्होंने 15 साल के कुशासन में बिहारी होने को सामाजिक तिरस्कार का पर्याय बना दिया था. उन्हें क्वारेंटीन सेंटर की बेहतर व्यवस्था के लिए राज्य की तारीफ चुभ रही है.

बिहार राज्य में 50 फीसदी रिकवरी रेट से राजद-कांग्रेस परेशान : उपमुख्यमंत्री
उपमुख्यमंत्री सुशील मोदी ने आगे कहा कि राजद और कांग्रेस परेशान हैं कि एक लाख प्रवासियों की घर वापसी के बावजूद राज्य में 50 फीसदी का शानदार रिकवरी रेट क्यों है, जबकि राष्ट्रीय औसत 29.36 फीसद है. ज्यादा लोगों के मरने से केवल शव भक्षी प्रजाति के जीव खुश होते हैं. बिहार सरकार शवभक्षी राजनीति को खुश होने का मौका नहीं देगी.

कभी राज्य से बाहर बिहार के लोग छिपाते थे अपनी प्रादेशिक पहचान : सुशील मोदी
अपने एक अन्य ट्वीट में उपमुख्यमंत्री सुशील मोदी ने कहा है कि कभी राज्य से बाहर बिहार की खस्ताहाल सड़कों, घोटालों और तत्कालीन मुख्यमंत्रियों के नाम लेकर प्रवासियों का मजाक उड़ाया जाता था. लोग अपनी प्रादेशिक पहचान छिपाते थे. एनडीए सरकार ने देश में सबसे तेज विकास दर, हर गांव तक बिजली, फोरलेन सड़क और उच्च शिक्षा संस्थान तक विकसित कर बिहार का गौरव लौटाया. अब कोरोना संक्रमण, लॉकडाउन, कोरंटाइन सेंटर और लाखों मजदूरों को रोजगार देने तक में बढ़-चढ़ कर जनता की सेवा की गयी.

Corona UP News Updates : मेरठ में कोरोना संक्रमित की मौत, श्मशान घाट पर पूरी रात एंबुलेंस में रखा रहा शव
तेजस्वी यादव को जमीनी हकीकत की जानकारी नहीं : डिप्टी सीएम सुशील मोदी
राजद नेता एवं सदन में नेता प्रतिपक्ष तेजस्वी यादव पर निशाना साधते हुए उपमुख्यमंत्री सुशील मोदी ने आगे कहा कि जिनके नेता 50 दिन बाद अज्ञातवास से लौटे रहे हैं, उन्हें जमीनी हकीकत की जानकारी क्या होगी? वे गरीब मजदूरों को मेवा भेंट करने लायक नहीं समझते इसलिए ऐसे सुझाव पर मिर्ची लगती है.