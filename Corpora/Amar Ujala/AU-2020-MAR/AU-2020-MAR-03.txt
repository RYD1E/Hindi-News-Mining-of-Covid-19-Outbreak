कोरोनावायरस: आज ही उठाएं ये 10 कदम, संक्रमण का खतरा होगा कम

 
चीन से फैले खतरनाक कोरोनावायरस ने अब दिल्ली में भी दस्तक दे दी है । इस खतरनाक वायरस से अब तक करीब 3000 लोगों की जान जा चुकी है और 90 हजार के आसपास लोग संक्रमित हैं । समस्या यह है कि अभी तक इसका इलाज नहीं ढूंढा जा सका है । 
चीन के बाद इस वायरस ने ईरान, हांगकांग, जापान, इटली समेत दर्जनों देशों को अपनी चपेट में ले लिया है । कोरोनावायरस के दो नए मामले सोमवार को भारत में सामने आए हैं । एक दिल्ली में और दूसरा तेलंगाना में । देश में अब तक कुल पांच मरीजों में इस वायरस की पुष्टि हो चुकी है । 
 ऐसे में एहतियाती कदम ही सबसे बड़ा बचाव साबित हो सकता है । विश्व स्वास्थ्य संगठन (डब्ल्यूएचओ) की एडवाइजरी के मुताबिक रोजमर्रा के जीवन में हम अगर हम छोटे-छोटे काम करते हैं, तो संक्रमण का खतरा काफी कम हो जाएगा । 

1. नियमित तौर पर हाथ धोएं 
दिन में कई बार नियमित तौर पर साबुन और पानी से हाथ को कम से कम 20 सेकेंड तक धोएं । बैक्टीरिया मारने वाला अच्छा सेनेटाइजर का भी उपयोग कर सकते हैं । 
ऐसा करने से हाथों पर रहने वाले वायरस से छुटकारा मिल जाएगा । 
2. उचित दूरी बनाकर रखें 
अपने आसपास के लोगों के साथ कम से कम 3 फीट का फासला बनाए रखने की कोशिश करें । खासतौर से उस व्यक्ति से जिसे खांसी या जुकाम हो । 
जब कोई व्यक्ति खांसता है या छींकता है, तो हवा में वायरस फैल जाते हैं । अगर आप ज्यादा करीब रहेंगे तो सांस के रास्ते ये वायरस आपके शरीर में जा सकता है । 
3. नाक, मुंह और आंखों को बार-बार न छुएं 
अक्सर हम अपनी नाक, मुंह और आंखों को बार-बार छूते रहते हैं । ऐसा न करें । 
हथेलियां कई सतहों को छूती हैं । ऐसे में उस पर वायरस होते हैं । दूषित हथेली से वायरस नाक, मुंह या आंखों के जरिए शरीर में जा सकता है । 
4. छींकते वक्त टिशू का इस्तेमाल करें 
अपने आसपास सफाई का खासतौर से ख्याल रखें । ध्यान रहे कि छींकते या खांसते वक्त नाक और मुंह को टिशू से ढंक लें और तुरंत बाद इस टिशू को डस्टबीन में फेंक दें । 
छींकने से निकलने वाले तरल पदार्थ में ढेरों वायरस होते हैं और ये तेजी से फैल सकते हैं । 
5. बुखार, खांसी-जुकाम को हल्के में न लें 
अगर आपको बुखार, खांसी है या सांस लेने में परेशानी हो रही है तो तुरंत डॉक्टर से मिलें । कोशिश करें कि घर पर ही रहें । 
डॉक्टर से तुरंत संपर्क करने से बीमारी को शुरुआत में ही पकड़ा जा सकता है । 
 
6. मोबाइल की स्क्रीन को साफ रखें 
अपने स्मार्टफोन को हफ्ते में एक बार डिसइंफेटिंग वाइप्स से साफ जरूर करें । ये वाइप्स फोन में ऊपरी भाग में रहने वाले सभी कीटाणुओं को खत्म कर देते हैं ।
हमारे हाथ में 24 घंटे रहने वाले स्मार्टफोन की स्क्रीन वायरस का बड़ा अड्डा है । स्क्रीन पर मेथिसिलिन रसिस्टेंट स्टेफाय्लोकोक्स औरीयास (एमआरएसए) नाम के जीवाणु होते हैं । 
7. बाथरूम को करें साफ 
बाथरूम की सफाई के वक्त शाॅवर को जरूर साफ करें । इसे डिटॉल के पानी से धो सकते हैं । प्लास्टिक के पर्दों का प्रयोग बाथरूम में न करें ।
शॉवर में मैथालॉबेक्टर समेत कई कीटाणु पनपते हैं । कई शोध में पता चलता है कि ये वायरस शॉवर और बाथरूम के परदों में ज्यादा पनपते हैं । 
8. हवाई यात्रा में रखें ये ख्याल 
विमान में क्रू सदस्यों के हाथ से खाने का सामान लेने से पहले अपने हाथ को अच्छे से साफ कर लें । 
हवाई यात्रा में क्रू सदस्यों से कोरोनावायरस के फैलने का डर सबसे ज्यादा है । 
9. अस्पताल जाना पड़े तो दही खाएं 
अगर आपको अस्पताल में रुकना पड़ रहा है तो कोशिश करें कि अपने खाने में दही का इस्तेमाल करें । 
दही में एसीडोफिलस नाम का बैक्टीरिया होता है जो कई तरह के वायरस को खत्म कर देता है । 
10. मास्क पहनें 
अगर आपको खांसी या जुकाम है, तो मास्क जरूर पहनें । खासतौर से बाहर निकलते वक्त । 
आपके जरिए वायरस दूसरों में संक्रमित हो सकता है, इसलिए खास ख्याल रखें । 

 
कोरोनावायरस: नोएडा में नहीं मिला कोई मरीज, एहतियातन बंद किए गए कई स्कूल

 
हुआ क्या है?
मंगलवार को नोएडा के एक स्कूल में कुछ बच्चों में कोरोनावायरस के लक्षण पाए जाने की खबर फैली । पहले खबर आई कि दो बच्चों में कोरोना के लक्षण पाए गए हैं और उनके सैंपल एकत्रित किए गए हैं ।
कहां हुआ है? यह घटना नोएडा के एक स्कूल की है । इसकी जानकारी मिलने के बाद स्वास्थ्य अधिकारी और गौतमबुद्ध नगर के सीएमओ अनुराग भार्गव मौके पर पहुंचे । इसके साथ ही बच्चों के माता-पिता भी स्कूल पहुंचे । एहतियात के तौर पर नोएडा के कुछ स्कूल बंद कर दिए गए ।

क्यों हुआ है?
दिल्ली में कोरोनावायरस का एक केस पॉजिटिव पाए जाने के बाद लोगों में डर का माहौल है । ऐसे में छोटी सी छोटी बात को भी लोग गंभीरता से ले रहे हैं । जब नोएडा के स्कूल में कोरोनावायरस से संक्रमित बच्चे के होने की बात सामने आई तो लोग स्कूल पहुंच गए ।

आगे क्या?
जब इस बात की पड़ताल की गई तो मालूम हुआ कि यह मामला दिल्ली के उसी केस से संबंधित है जो सोमवार को पॉजिटिव पाया गया था । शुक्रवार के दिन पीड़ित व्यक्ति के घर पर एक पार्टी का आयोजन किया गया था । इस पार्टी में 25 लोग शामिल थे, जिनमें से दो परिवार नोएडा के रहने वाले थे । इन्हीं परिवारों के बच्चे नोएडा के एक स्कूल में साथ में पढ़ते थे जिसके कारण यह अफवाह फैली । सीएमओ अनुराग भार्गव ने बताया कि पार्टी में शामिल सभी लोगों के सैंपल जांच के लिए भेज दिए गए हैं ।

इसके अलावा पीड़ित शख्स ने दिल्ली स्थित हयात रिजेंसी के ला पियाज्जा रेस्तरां मे डिनर किया था, जिसके बाद 28 फरवरी को रेस्तरां में मौजूद सभी कर्मचारियों को 14 दिनों के लिए अलग रहने के निर्देश दिए गए हैं । साथ ही सभी कर्मचारियों और कॉन्ट्रैक्टर्स के शरीर का तापमान लेना भी शुरू कर दिया है ।



आपके लिए?
सबसे पहले इस बात का ध्यान रखें कि किसी भी प्रकार की सूचना मिलने पर परेशान न हों और बिना सच्चाई जाने इस सूचना को आगे न बढ़ाएं । एहतियात के तौर पर हम आपको कोरोनावायरस के लक्षणों के बारे में बता रहे हैं, जिनके माध्यम से आप सतर्क रह सकते हैं-
अचानक बुखार और सांस लेने में तकलीफ
बहुत अधिक खांसी और जुकाम होना
शरीर में तेज दर्द के साथ कमजोरी
किडनी और लिवर में तकलीफ
निमोनिया के लक्षण सामने आना
पाचन क्रिया में तकलीफ शुरू होना
देश में मिले कोरोना के तीन नए मरीज, एक दिल्ली में
दुनियाभर में तीन हजार से ज्यादा लोगों की जान लेने वाले कोरोनावायरस से संक्रमित तीन नए मामले देश में सामने आए हैं । सोमवार को दिल्ली, जयपुर और तेलंगाना में एक-एक मरीजों में संक्रमण की पुष्टि हुई । दिल्ली में संक्रमित व्यक्ति हाल ही में इटली और तेलंगाना में संक्रमित व्यक्ति दुबई से लौटा था जबकि जयपुर में मिला संक्रमित इटली का पर्यटक है ।

केंद्रीय स्वास्थ्य मंत्री हर्षवर्धन ने बताया, दिल्ली में जो व्यक्ति पॉजिटिव मिला, वह खुद राम मनोहर लोहिया अस्पताल पहुंचा था । वहीं, तेलंगाना का मरीज पहले निजी अस्पताल पहुंचा, जहां से उसे सरकारी अस्पताल में रेफर किया गया । दोनों की हालत स्थिर है और उनकी लगातार निगरानी की जा रही है ।

उधर राजस्थान के स्वास्थ्य मंत्री रघु शर्मा ने विधानसभा में बताया कि, इटली के पर्यटक की दूसरी जांच रिपोर्ट पॉजिटिव आई है, पहली रिपोर्ट निगेटिव थी । अब तीसरी जांच के लिए सैंपल पुणे के भारतीय विषाणु अध्ययन संस्थान भेजा गया है । यह पर्यटक अपने 20 साथियों के साथ उदयपुर पहुंचा था । वहां से सभी जयपुर आए थे ।
यूपी में कोरोनावायरस के खतरे को देखते हुए आउट ब्रेक रिस्पांस के लिए स्वास्थ्य एवं परिवार कल्याण मंत्री जय प्रताप सिंह की अध्यक्षता में एक 23 सदस्यीय राज्य स्तरीय कमेटी का गठन कर दिया है ।
वहीं, रोकथाम व बचाव के प्रयासों पर चर्चा के लिए मंगलवार शाम एक बैठक बुलाई गई है । प्रशासन पूरी तरह सतर्क हो गया है ।
स्वास्थ्य मंत्री ने बताया कि आगरा के रहने वाले छह लोगों में कोरोना के लक्षण पाए गए हैं । इन सभी का सैंपल पहले पुणे स्थित नेशनल इंस्टीट्यूट ऑफ वायरोलॉजी भेजा गया फिर दिल्ली के नेशनल सेंटर फॉर डिजीज कंट्रोल लैबोरेटरी भेजा गया है । उन्होंने बताया कि अभी तक उत्तर प्रदेश में कोरोना वायरस के छह संदिग्ध पाए गए हैं । वायरस से संक्रमित लोगों और उनके परिवार को दिल्ली के सफदरजंग अस्पताल में भर्ती किया गया है ।

स्वास्थ्य मंत्री ने कहा हम एयरपोर्ट और नेपाल के रास्ते पर भी नजर रख रहे हैं । मामले पर मुख्य सचिव के साथ मंगलवार शाम को हाई पावर कमेटी की बैठक भी होगी । उन्होंने लोगों से अफवाहें न फैलाने की अपील की है ।

राहव व बचाव के लिए गठित की गई टीम:


 
 इलाज के लिए अस्पतालों में भर्ती हैं । अब तक देश में 3217 लोगों के सैंपलों की जांच हुई, जिनमें से 6 में वायरस की पुष्टि हुई है । वहीं, 23 लोगों की रिपोर्ट आनी बाकी है ।

चीन, ईरान, कोरिया, सिंगापुर, इटली की यात्रा से बचने की सलाह
स्वास्थ्य मंत्रालय ने लोगों से चीन, ईरान, कोरिया, सिंगापुर और इटली की गैरजरूरी यात्रा न करने को कहा है । हर्षवर्धन ने कहा, चीन और ईरान के लिए ई-वीजा सहित मौजूदा वीजा निलंबित रहेंगे । हालात के मुताबिक दूसरों देशों पर भी यात्रा पर रोक लगाई जा सकती है ।

अब तक 6 पॉजिटिव, 3 ठीक हुए
तीन नए मामलों के बाद देश में कोरोना संक्रमित मरीजों की संख्या बढ़कर 6 हो गई है । इससे पहले, केरल में तीन मरीज मिले थे, जो पूरी तरह ठीक होकर घर जा चुके हैं ।

 



