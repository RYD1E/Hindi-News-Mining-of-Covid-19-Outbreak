कोरोना: विदेश से दो महीने में लौटे 15 लाख यात्री, चिंता बढ़ी, कहीं हम जंग हार ना जाएं

 
बीते दो माह में करीब 15 लाख लोग विदेश की यात्रा कर भारत लौटे हैं । लेकिन एक बात ने केंद्र सरकार की चिंता बढ़ा दी है । वह ये कि जितने लोग विदेश से लौटे हैं उसकी तुलना में बहुत कम लोग निगरानी में रखे गए हैं । ऐसे में सरकार को चिंता सता रही है कि कहीं हम कोरोना से ये जंग हार ना जाएं ।
दरअसल, कैबिनेट सचिव राजीव गौबा ने राज्य सरकारों को इस संबंध में एक पत्र लिखा है । उन्होंने पत्र में बताया है कि पिछले दो महीने में 15 लाख से ज्यादा लोग विदेश से भारत आए हैं और लौटने वाले यात्रियों तथा कोरोना वायरस संक्रमण के संदेश में वास्तविक रूप से निगरानी में रखे गए लोगों की संख्या में अंतर दिखाई दे रहा है ।
 सभी राज्यों और केंद्र शासित प्रदेशों के मुख्य सचिवों को लिखे गए इस पत्र में कैबिनेट सचिव गौबा ने कहा है कि विदेश से लौटे सभी यात्रियों की निगरानी में अंतर या कमी चिंता का विषय है । इससे कोरोना वायरस संक्रमण के प्रसार को रोकने की सरकार की कोशिशें गंभीर रूप से प्रभावित हो सकती हैं, क्योंकि अन्य देशों से लौटने वाले लोगों में से कई कोरोना वायरस से संक्रमित मिले हैं ।

राजीव गौबा ने पत्र में यह भी कहा है कि ब्यूरो ऑफ इमीग्रेशन ने 18 जनवरी 2020 से 23 मार्च 2020 तक की रिपोर्ट राज्यों और केंद्रशासित प्रदेशों से एकत्र की है । इसमें विदेशों से आए लोगों की कोविड-19 की जांच की डिटेल है । इस रिपोर्ट और भारत आए कुल यात्रियों की संख्या में काफी अंतर है ।

गौबा ने कहा है कि राज्य और केंद्र शासित प्रदेश एक बार फिर से विदेशों से आए यात्रियों की पहचान करें । इन लोगों की कोविड19 की जांच भी की जाए । साथ ही ये भी कहा गया है कि इन सभी यात्रियों को एमओएचडब्ल्यूडब्ल्यू के दिशानिर्देशों के अनुसार निगरानी में रखा जाए । इस काम में जिला स्तर के अफसरों की भी मदद लेने के लिए कहा गया है ।

बता दें कि देश में कोरोना संक्रमितों की संख्या 724 तक पहुंच चुकी है । जबकि 17 लोग अपनी जान गंवा चुके हैं । भारत में मिले अधिकांश मामलों में मरीजों के विदेश यात्रा से लौटने का इतिहास रहा है या फिर विदेश यात्रा से लौटे लोगों के संपर्क में आने से संक्रमण फैला है । इसलिए कैबिनेट सचिव ने अपने पत्र में इस बात को लेकर चिंता जाहिर की है । 

 
कर्नाटक में 10 महीने का बच्चा हुआ कोरोना से संक्रमित, टेस्ट में पॉजिटिव पाया गया

 
कर्नाटक में एक 10 माह के बच्चे के कोरोना वायरस से संक्रमित होने की पुष्टि की गई है । यहां के दक्षिण कन्नड़ जिले के सजीपनडु में यह मामला सामने आया है । क्षेत्र के उपायुक्त सिंधु बी रूपेश ने इस मामले की पुष्टि की है ।
कर्नाटक: बुजुर्ग की हो चुकी है मौत, राज्य में तीसरी इससे पहले कर्नाटक के तुमकुरू में कोरोना वायरस से संक्रमित एक 65 के बुजुर्ग की मौत हो गई थी । राज्य में इस बीमारी से यह तीसरी मौत है । जिले के एक अधिकारी ने जानकारी दी कि इस व्यक्ति ने विदेश यात्रा नहीं की थी ।

यह बुजुर्ग पांच मार्च को ट्रेन से दिल्ली गया था और 11 मार्च को लौटा था । इस बीच उसकी रिपोर्ट पॉजिटिव आई थी । ट्रेन में उसके साथ यात्रा करने वाले यात्रियों का पता लगाया जा रहा है । यह जानकारी तुमकुरू के उपआयुक्त डॉ. राकेश कुमार ने दी थी ।

राज्य के स्वास्थ्य एवं परिवार कल्याण मंत्री बी श्रीमालु ने इसकी पुष्टि की है कि इस व्यक्ति की मौत कोरोना वायरस संक्रमण से हुई । उन्होंने लोगों से लॉकडाउन का पालन करने और घरों में रहने की अपील की ।




राज्य में इससे पहले 70 साल की महिला एवं 76 साल के एक पुरुष की कोविड-19 के चलते मौत हो गई थी । हालांकि महिला की मौत के बाद टेस्ट रिपोर्ट में उसके कोरोना से संक्रमित होने की पुष्टि हुई थी । राज्य में कोरोना से संक्रमित लोगों की संख्या 55 से अधिक हो गई है ।

देशभर में संक्रमित मरीजों की संख्या 724 हुई
बता दें कि देश में अब तक कोरोनो वायरस से संक्रमित मरीजों की कुल संख्या 724 हो गई है । जिसमें 66 को इलाज के बाद छुट्टी दे दी गई है जबकि 17 लोगों की मौत हो चुकी है । यह आंकड़े स्वास्थ्य और परिवार कल्याण मंत्रालय की ओर से जारी किए गए हैं ।

 
कोरोना संकट: इंदौर में तैनात 3000 पुलिसकर्मियों को परिवार से दूरी बनाए रखने की सलाह

 
कोरोना वायरस के प्रकोप के मद्देनजर इंदौर में लागू कर्फ्यू के दौरान ड्यूटी पर तैनात करीब 3,000 पुलिस कर्मियों को सलाह दी गई है कि वे इसका संक्रमण रोकने की सावधानी के तौर पर कुछ समय के लिए अपने परिवार से दूरी बनाएं । इन पुलिसकमियों के लिए उनके विभाग की ओर से अस्थायी आवास का इंतजाम भी किया जा रहा है ।
पुलिस महानिरीक्षक (आईजी) विवेक शर्मा के कार्यालय की ओर से यहां शुक्रवार को जारी विज्ञप्ति में कहा गया, मौजूदा समय में अपने विभिन्न कर्तव्यों के निर्वहन और प्रशासन के जारी प्रतिबंधात्मक आदेशों का पालन सुनिश्चित कराने के दौरान पुलिस विभाग के अधिकारी-कर्मचारियों के कोरोना वायरस से संक्रमित होने की आशंका काफी अधिक है ।
 विज्ञप्ति में कहा गया है कि अगर पुलिस विभाग का कोई कारिंदा कोरोना वायरस से संक्रमित होने के बाद सीधे अपने घर पहुंचता है, तो उसके परिजन भी इस महामारी की चपेट में आ सकते हैं । इसके मद्देनजर पुलिसकर्मियों को सलाह दी जाती है कि वे अगले कुछ दिनों तक ड्यूटी के बाद सीधे घर न जाएं और निर्धारित स्थानों पर ही रहकर पर्याप्त सामाजिक दूरी बनाएं ।

पुलिस ने कोरोना वायरस संकट के मद्देनजर अपने कारिंदों के परिजनों की समस्याओं के निवारण के लिए विशेष दल भी गठित कया है । इस दल के प्रमुख अतिरिक्त पुलिस अधीक्षक (एएसपी) गुरुप्रसाद पाराशर ने बताया, फिलहाल शहर के अलग-अलग स्थानों पर पुलिस के करीब 3,000 अधिकारी-कर्मचारी तैनात हैं । 

हम इनके लिए अस्थायी आवास के हरसंभव इंतजाम करने के प्रयास कर रहे हैं ताकि कोरोना वायरस का संक्रमण फैलने के बड़े खतरे से निपटा जा सके । इंदौर में कोरोना वायरस के मरीज सामने आने के बाद प्रशासन ने बुधवार से शहरी सीमा में लॉकडाउन की जगह कर्फ्यू लागू कर दिया था ।

 
 मुंबई में कोरोना संक्रमित महिला और संदिग्ध डॉक्टर की मौत

 
देश में सबसे ज्यादा प्रभावित राज्य महाराष्ट्र में कोरोना वायरस के संक्रमित मरीजों की संख्या लगातार बढ़ोतरी हो रही है । शुक्रवार को प्रदेश में एक कोरोना संक्रमित महिला और एक संदिग्ध डॉक्टर की मौत हो गई महाराष्ट्र के सांगली में 12 नए कोरोना वायरस के मामले सामने आए हैं । ये सभी लोग संक्रमित मरीजों के संपर्क में आने के बाद कोरोना पीड़ित हुए हैं । प्रदेश में कोरोना के मरीजों की संख्या बढ़कर 153 हो गई है ।
मुंबई के कस्तूरबा अस्पताल में कोरोना वायरस से एक 65 वर्षीय महिला की मृत्यु हो गई । महाराष्ट्र स्वास्थ्य मंत्रालय ने कहा कि यह वायरस के कारण राज्य में 5वीं मौत है । इसके अलावा मुंबई के एक निजी अस्पताल में कोविड-19 के संदिग्ध 85 वर्षीय एक डॉक्टर की भी आज मृत्यु हो गई । 
स्वास्थ्य मंत्रालय ने कहा कि 85 वर्षीय डॉक्टर के दो रिश्तेदार हाल ही में इंग्लैंड से लौटे थे । डॉ डायबिटिक था और पेसमेकर भी था । एक निजी प्रयोगशाला में निदान किया गया था, इसलिए उसे सत्यापित किया जा रहा है ।  वहीं प्रदेश के उपमुख्यमंत्री अजीत पवार ने कहा है कि स्थिति गंभीर है । इसलिए जरूरत पड़ी तो सेना बुलाई जाएगी । इससे पहले नागपुर मंडल से पांच नए पॉजिटिव मामले सामने आए । इनमें से चार नागपुर और एक गोंदिया में हैं । नागपुर के डिविजनल कमिश्नर ने इसकी जानकारी दी । वहीं, पुणे में संक्रमित मरीजों की संख्या अबतक 32 हो गई है । इनमें से पांच मरीज ठीक होकर अपने घर जा चुके हैं ।

मुख्यमंत्री उद्धव ठाकरे ने भीड़ कम करने के लिए राज्य में आज से 24 घंटे दुकानें खोलने का निर्देश दिया है । स्वास्थ्य मंत्री राजेश टोपे के मुताबिक, शुक्रवार सुबह तक राज्य के अलग-अलग शहरों से कुल 19 मरीजों में कोरोना रिपोर्ट नेगेटिव आने के बाद हॉस्पिटल से डिस्चार्ज कर दिया गया । 

ठाकरे सरकार द्वारा मास्क को 10 से 20 रुपये में बेचने के फैसले पर नागपुर के फार्मासिस्ट बेहद नाराज हैं । उनका कहना है कि जब वे होल सेलर से 13/14 रुपये में मास्क खरीद रहे हैं तो वे कैसे इसे 10 रुपये में बेच सकते हैं ।
उपमुख्यमंत्री बोले- जरूरत हुई तो सेना बुलाएंगे
महाराष्ट्र में कोरोना वायरस से संक्रमण का खतरा गंभीर हो गया है । उपमुख्यमंत्री अजीत पवार ने शुक्रवार को कहा है कि स्थिति गंभीर है । इसलिए जरूरत पड़ी तो सेना बुलाई जाएगी । इस बीच शुक्रवार को राज्य में 28 नए कोरोना पॉजिटिव मरीज पाए गए जिसमें से 9 मुंबई से हैं । इससे राज्य में कोविड-19 मरीजों की संख्या बढ़कर 153 हो गई है ।

दरअसल, शुक्रवार देरशाम राज्य के स्वास्थ्य विभाग की ओर से बताया गया कि मुंबई के कस्तूरबा अस्पताल में एक 65 वर्षीय वृद्ध की मौत हो गई । इससे राज्य में कोरोना वायरस से मरने वालों की संख्या 5 हो गई है । इसके अलावा मुंबई के एक निजी अस्पताल में एक 85 वर्षीय डॉक्टर की संदिग्ध कोरोना वायरस मौत हुई है । दोनों मृतकों के रिश्तेदार इंग्लैंड से आए थे और उन्हें पेसमेकर भी लगा था । 

राज्य स्वास्थ्य विभाग के अनुसार शुक्रवार को देश की आर्थिक राजधानी मुंबई में कोरोना पॉजिटिव की संख्या 51 जबकि प्रदेश की उपराजधानी नागपुर में कोरोना पीड़ितों की संख्या बढ़कर 9 हो गई है । हालांकि बीएमसी की रिपोर्ट पर गौर करें तो मुंबई में कुल 86 मरीज कोरोना पॉजिटिव हैं जिसमें 55 मुंबई के और 26 मुंबई से बाहर यानि ठाणे, नवी मुंबई, वसई-विरार, उल्हासनगर और कल्याण-डोंबिवली के हैं ।
स्वास्थ्य विभाग के आंकड़ों के मुताबिक राज्य में कोरोना की स्थिति
 मुंबई	 51
 पुणे	 18
 पिंपरी-चिंचवड़	 13
 सांगली	 24
 नागपुर	 09
 यवतमाल	 04
 अहमदनगर	 03
 सतारा	 02
 पनवेल	 02
 कल्याण-डोंबिवली	 06
 नवी मुंबई	 06
 उल्हासनगर	 01
 औरंगाबाद	 01
 वसई-विरार 	 01
 सिंधुदुर्ग-कोल्हापुर	 02
 पालघर-गोंदिया	 02
 गुजरात निवासी	 01
 अन्य	 09
 कुल मामले	 153
 मृतक संख्या	 05


 
कोरोना: विदेश से दो महीने में लौटे 15 लाख यात्री, चिंता बढ़ी, कहीं हम जंग हार ना जाएं

 
बीते दो माह में करीब 15 लाख लोग विदेश की यात्रा कर भारत लौटे हैं । लेकिन एक बात ने केंद्र सरकार की चिंता बढ़ा दी है । वह ये कि जितने लोग विदेश से लौटे हैं उसकी तुलना में बहुत कम लोग निगरानी में रखे गए हैं । ऐसे में सरकार को चिंता सता रही है कि कहीं हम कोरोना से ये जंग हार ना जाएं ।
दरअसल, कैबिनेट सचिव राजीव गौबा ने राज्य सरकारों को इस संबंध में एक पत्र लिखा है । उन्होंने पत्र में बताया है कि पिछले दो महीने में 15 लाख से ज्यादा लोग विदेश से भारत आए हैं और लौटने वाले यात्रियों तथा कोरोना वायरस संक्रमण के संदेश में वास्तविक रूप से निगरानी में रखे गए लोगों की संख्या में अंतर दिखाई दे रहा है ।
 सभी राज्यों और केंद्र शासित प्रदेशों के मुख्य सचिवों को लिखे गए इस पत्र में कैबिनेट सचिव गौबा ने कहा है कि विदेश से लौटे सभी यात्रियों की निगरानी में अंतर या कमी चिंता का विषय है । इससे कोरोना वायरस संक्रमण के प्रसार को रोकने की सरकार की कोशिशें गंभीर रूप से प्रभावित हो सकती हैं, क्योंकि अन्य देशों से लौटने वाले लोगों में से कई कोरोना वायरस से संक्रमित मिले हैं ।

राजीव गौबा ने पत्र में यह भी कहा है कि ब्यूरो ऑफ इमीग्रेशन ने 18 जनवरी 2020 से 23 मार्च 2020 तक की रिपोर्ट राज्यों और केंद्रशासित प्रदेशों से एकत्र की है । इसमें विदेशों से आए लोगों की कोविड-19 की जांच की डिटेल है । इस रिपोर्ट और भारत आए कुल यात्रियों की संख्या में काफी अंतर है ।

गौबा ने कहा है कि राज्य और केंद्र शासित प्रदेश एक बार फिर से विदेशों से आए यात्रियों की पहचान करें । इन लोगों की कोविड19 की जांच भी की जाए । साथ ही ये भी कहा गया है कि इन सभी यात्रियों को एमओएचडब्ल्यूडब्ल्यू के दिशानिर्देशों के अनुसार निगरानी में रखा जाए । इस काम में जिला स्तर के अफसरों की भी मदद लेने के लिए कहा गया है ।

बता दें कि देश में कोरोना संक्रमितों की संख्या 724 तक पहुंच चुकी है । जबकि 17 लोग अपनी जान गंवा चुके हैं । भारत में मिले अधिकांश मामलों में मरीजों के विदेश यात्रा से लौटने का इतिहास रहा है या फिर विदेश यात्रा से लौटे लोगों के संपर्क में आने से संक्रमण फैला है । इसलिए कैबिनेट सचिव ने अपने पत्र में इस बात को लेकर चिंता जाहिर की है । 

 
कोरोना: स्वास्थ्य मंत्रालय ने भी जताई चिंता, कहा- हमारे सारे प्रयास मिट्टी में मिल जाएंगे

 
देश में कोरोना वायरस के बढ़ते मामलों ने केंद्रीय स्वास्थ्य मंत्रालय को भी चिंता में डाल दिया है । मंत्रालय ने शुक्रवार को चिंता जताते हुए कहा है कि लोगों को लॉकडाउन और दिशा-निर्देशों का पालन पूरी शिद्दत से करना होगा, वरना हमारे सारे प्रयास मिट्टी में मिल सकते हैं । बता दें कि देश में कोरोना के 724 मामले आ चुके हैं और 17 लोगों की मौत हो चुकी है ।
दरअसल केंद्रीय स्वास्थ्य मंत्रालय ने शुक्रवार को रोज की तरह मीडिया को जानकारी देने के लिए प्रेस वार्ता का आयोजन किया था । इस दौरान मंत्रालय की ओर से संयुक्त सचिव लव अग्रवाल ने जानकारियां साझा कीं ।
उन्होंने कहा कि हमें सावधान रहना होगा, लॉकडाउन और सामाजिक मेलजोल में कमी को शिद्दत से अपनाना होगा, क्योंकि अगर एक भी व्यक्ति कोविड-19 के दिशा-निर्देशों का पालन नहीं करता है तो हमारे सभी प्रयास मिट्टी में मिल जाएंगे । बता दें कि बीते 24 घंटों में 75 नए मामले सामने आए हैं, जबकि इनमें से चार की मौत हुई है । विदेश से लौटे 15 लाख यात्रियों ने बढ़ाई चिंता
बता दें कि कोरोना वायरस के बढ़ते प्रकोप को देखते हुए कैबिनेट सचिव राजीव गौबा ने भी राज्य सरकारों को इस संबंध में एक पत्र लिखा है । उन्होंने पत्र में बताया है कि पिछले दो महीने में 15 लाख से ज्यादा लोग विदेश से भारत आए हैं और लौटने वाले यात्रियों तथा कोरोना वायरस संक्रमण के संदेश में वास्तविक रूप से निगरानी में रखे गए लोगों की संख्या में अंतर दिखाई दे रहा है । 
30 हजार वेंटिलेटर तैयार करने के आदेश
केंद्रीय स्वास्थ्य मंत्रालय के संयुक्त सचिव लव अग्रवाल ने कहा कि हमने 10,000 वेंटिलेटर बनाने के लिए एक पीएसयू को आदेश दिया है । साथ ही भारत इलेक्ट्रॉनिक्स लिमिटेड (बीईएल) से भी एक से दो महीने के अंदर 30,000 अतिरिक्त वेंटिलेटर खरीदने का अनुरोध किया गया है । हमारे अनुरोध पर लगभग 1.4 लाख कंपनियों ने अपने कर्मचारियों को घर से काम करने को कहा है । 

टेली-मेडिसिन सुविधा के लिए दिशा-निर्देश जारी
अस्पतालों में ओपीडी बंद होने के को लेकर कहा कि हमने टेली-मेडिसिन सुविधा के लिए दिशा-निर्देश जारी किए हैं, मरीजों से अनुरोध है कि वे उसका लाभ उठाएं । स्वास्थ्य मंत्रालय ने यह भी कहा कि हमें सावधान रहना होगा, लॉकडाउन और सामाजिक मेलजोल में कमी को शिद्दत से अपनाना होगा, क्योंकि अगर एक भी व्यक्ति कोविड-19 के दिशानिर्देशों का पालन नहीं करता है तो हमारे सभी प्रयास मिट्टी में मिल जाएंगे ।
मजदूरों के लिए भोजन की व्यवस्था के लिए कहा
गृह मंत्रालय में संयुक्त सचिव पुण्य सलिला श्रीवास्तव ने जानकारी दी कि राज्यों और केंद्र शासित प्रदेशों से प्रवासी मजदूरों के लिए भोजन, पानी और स्वच्छता की व्यवस्था करने का अनुरोध किया गया है । होटल और किराए के आवास सभी कोरोना वायरस से सावधानियां बरतते हुए खुले और कार्यात्मक रहने चाहिए ।

भारतीय चिकित्सा अनुसंधान परिषद के आर गंगा केतकर ने बताया कि विश्व स्वास्थ्य संगठन (डब्ल्यूएचओ) द्वारा शुरू की जा रही एकजुटता परीक्षण में जल्द ही अपनी भागीदारी शुरू करने की संभावना है । पहले हमने ऐसा नहीं किया क्योंकि हमारी संख्या बहुत कम थी ।

 


