रैपिड जांच से पता चलेगा महामारी का प्रसार, जनता इसके लिए आग्रह न करे : आईसीएमआर
 
स्वास्थ्य मंत्रालय ने आज बताया कि जिला स्तर पर कोविड-19 के प्रकोप के लिए बनाई जा रही योजना पर चर्चा की गई  । साथ ही उन्होंने बताया कि भारत को चीन की दो कंपनियों से रैपिड एंटीबॉडी टेस्ट किट सहित पांच लाख परीक्षण किट प्राप्त हुए हैं  । इसे लेकर हुई प्रेस कांफ्रेंस में कई अन्य महत्वपूर्ण जानकारियां भी दी गईं  । 
भारतीय चिकित्सा अनुसंधान संस्थान के डॉ. रमन आर गंगाखेड़कर ने कहा, हमारे पास चीन की दो कंपनियों से कुल पांच लाख रैपिड जांच किट आई हैं  । इन दोनों की जांच का तरीका अलग है  । ये एंटी बॉडी की जांच के लिए हैं  । ये रैपिड एंटी बॉडी जांच किट कोरोना की शुरुआती जांच के लिए बल्कि सर्विलांस के लिए उपयोग में लाई जाएगी  । 
 स्वास्थ्य मंत्रालय और आईसीएमआर की संयुक्त प्रेस वार्ता में उन्होंने कहा कि शुरुआती जांच के लिए लोगों को लैब पर ही निर्भर रहना होगा, आम जन इस रैपिड टेस्ट की मांग न करें  । इसका इस्तेमाल कोरोना की जांच के लिए नहीं बल्कि महामारी के प्रसार का पता लगाने के लिए किया जाता है  । 

इसके साथ ही डॉ. रमन ने कहा कि देश में हम 24 लोगों की जांच कर रहे हैं तब एक मरीज पॉजिटिव आ रहा है  । जापान में यह आंकड़ा 11.7 जांच में एक पॉजिटिव का और इटली में हर 6.7 लोगों की जांच पर एक पॉजिटिव है  । वहीं, अमेरिका में यह 5.3 और ब्रिटेन में 3.4 है  । 
 


गृह मंत्रालय ने बताया, सरकार कैसे कोरोना को रोकने के लिए लागू करेगी अपनी रणनीति
 
देश में कोरोना वायरस के मामलों में तेजी से बढ़ोतरी हो रही है  । स्वास्थ्य मंत्रालय ने बताया कि देश में कोरोना से 12759 लोग संक्रमित हो चुके हैं और 420 लोगों की इस खतरनाक वायरस से मौत हुई हैं  । वहीं, केंद्रीय गृह मंत्रालय ने गुरुवार को इस बात की जानकारी दी कि भारत कोविड-19 के प्रकोप के लिए कैसे अपनी रणनीति को लागू करेगा  । 
गृह मंत्रालय ने ग्राफिक चित्रों के माध्यम से बताया कि केंद्र ने राज्यों और जिला प्रशासनों द्वारा हॉटस्पॉट्स में क्लस्टर रोकथाम, व्यापक परीक्षण और स्वास्थ्य और सुरक्षा कर्मियों के लिए सुरक्षात्मक गियर सुनिश्चित करने के लिए विस्तृत उपाय किए हैं  ।
गृह मंत्रालय के प्रवक्ता ने कहा कि कोविड-19 के रोकथाम की शुरुआत हॉटस्पॉट के पहचान और उनके रेड, ऑरेंज और ग्रीन जोन में वर्गीकरण के साथ होती है  । उन्होंने कहा कि कोविड-19 के लिए रणनीतिक दृष्टिकोण में मोटे तौर पर रोकथाम वाले क्षेत्र को परिभाषित करना, परिधि नियंत्रण को लागू करना, बफर जोन को लागू करना, मामलों की सक्रिय खोज, संपर्क में आए लोगों की पहचान, क्वारंटीन, नैदानिक प्रबंधन और जनता के बीच जागरूकता पैदा करना शामिल है  । कोरोना के रोकथाम वाले क्षेत्रों और बफर जोन में आंगनवाड़ी कार्यकर्ता, एएनएम, एनएसएस, एनवाईके आदि द्वारा घर-घर जाकर सक्रिय निगरानी करना और परीक्षण आदि में वृद्धि करना भी शामिल हैं  । 

केंद्र सरकार द्वारा देश के 170 जिलों को हॉटस्पॉट के तौर पर चिह्नित किया है  । सूची में 123 जिलों को बड़े प्रकोप वाले क्षेत्र के रूप में चिह्नित किया गया है  । मुंबई, कोलकाता, बंगलूरू शहरी, हैदराबाद, चेन्नई, जयपुर और आगरा भी सूची में हॉटस्पॉट चिह्नित क्षेत्रों में से हैं  ।

गौरतलब हो कि केंद्रीय स्वास्थ्य और परिवार कल्याण मंत्रालय के मुताबिक, देश में पिछले 24 घंटे में 826 पॉजिटिव केस सामने आए हैं, जबकि 28 लोगों की मौत हो गई है  । वहीं, संक्रमित मरीजों की कुल संख्या 12,759 हो गई है  । इनमें से 10,824 मामले सक्रिय हैं, 1514 लोग स्वस्थ हो चुके हैं या उन्हें अस्पताल से छुट्टी दे दी गई है, जबकि 420 लोगों की मौत हो चुकी है  ।

देश में अभी तक दो लाख 90 हजार टेस्ट, 24 की जांच पर एक पॉजिटिव
 
स्वास्थ्य मंत्रालय और भारतीय चिकित्सा अनुसंधान संस्थान (आईसीएमआर) की संयुक्त प्रेस वार्ता में आईसीएमआर के डॉ. रमन आर गंगाखेड़कर ने बताया कि देश में अभी तक कुल दो लाख 90 हजार 401 लोगों की जांच की गई है  । इनमें से 30,043 जांच कल  (बुधवार) को की गई थीं  । इनमें 26,331 जांच आईसीएमआर की 176 लैब में और 3,712 जांचें 78 निजी लैब में की गईं  । 
 

 

24 की जांच पर सामने आ रहा एक मामला
इसके साथ ही डॉ. रमन ने कहा कि देश में हम 24 लोगों की जांच कर रहे हैं तब एक मरीज पॉजिटिव आ रहा है  । जापान में यह आंकड़ा 11.7 जांच में एक पॉजिटिव का और इटली में हर 6.7 लोगों की जांच पर एक पॉजिटिव है  । वहीं, अमेरिका में यह 5.3 लोगों की जांच पर एक पॉजिटिव मरीज सामने आ रहा है तो ब्रिटेन में 3.4 लोगों की जांच पर एक कोरोना पॉजिटिव मामला सामने आ रहा है  । 
चीन से आईं पांच लाख रैपिड जांच किट
डॉ. रमन ने कहा कि हमारे पास चीन की दो कंपनियों से कुल पांच लाख रैपिड जांच किट आई हैं  । इन दोनों की जांच का तरीका अलग है  । ये एंटीबॉडी की जांच के लिए हैं  । ये रैपिड एंटीबॉडी जांच किट कोरोना की शुरुआती जांच के लिए उपयोग में नहीं आती हैं  । उन्होंने कहा कि शुरुआती जांच के लिए लोगों को लैब पर ही निर्भर रहना होगा, आम जन इस रैपिड टेस्ट की मांग न करें  । इसका इस्तेमाल कोरोना की जांच के लिए नहीं बल्कि महामारी के प्रसार का पता लगाने के लिए किया जाता है  ।

24 घंटे में 941 नए मामले सामने आए
देश में पिछले 24 घंटे में कोरोना वायरस के 941 नए मामले सामने आए हैं और इस वायरस से 37 लोगों की मौत हुई हैं  । स्वास्थ्य मंत्रालय के संयुक्त सचिव लव अग्रवाल ने बताया कि देश के 325 जिले ऐसे हैं, जहां कोरोना वायरस का एक भी मामला सामने नहीं आया है  । उन्होंने बताया कि स्वास्थ्य मंत्री और राज्य मंत्री (स्वास्थ्य) ने कल एक वीडियो सम्मेलन आयोजित किया, जिसमें स्वास्थ्य अधिकारी और विश्व स्वास्थ्य संगठन के क्षेत्र अधिकारी शामिल थे  ।
 
आईसीएमआर ने दूर किया भ्रम: गर्मी में भी नहीं कम होगी कोरोना की महामारी
 
देश में कोरोना वायरस के मामलों में तेजी से बढ़ोतरी हो रही है  । स्वास्थ्य मंत्रालय के आंकड़ों के अनुसार, भारत में अब तक कोरोना से 12,759 लोग संक्रमित हुए हैं और 420 लोगों की मौत हुई हैं  । कुछ लोगों का मानना है कि जैसे-जैसे तापमान में वृद्धि होगी कोरोना वायरस का प्रकोप खत्म होता जाएगा  । वहीं, अब आईसीएमआर ने इस बात का खंडन किया है  । 
भारतीय आयुर्विज्ञान अनुसंधान परिषद (आईसीएमआर) के मुख्य महामारी विज्ञानी डॉ रमन आर गंगाखेडकर ने बताया कि चीन ने 31 दिसंबर के बाद भारत को बताया कि कोरोना वायरस नामक एक बीमारी फैल रही है  । इसके बाद देश में एहतियात के तौर पर कदम उठाए गए  । 
गंगाखेडकर ने बताया कि अभी तक इस वायरस ने गर्मी का पूरा मौसम नहीं देखा है, इसलिए गर्मी के मौसम में वायरस पर होने वाले प्रभाव को देखा जाएगा  । उन्होंने कहा कि वर्तमान में इस बात का कोई सबूत नहीं है कि यह बीमारी गर्मी के मौसम में खत्म हो जाएगी  । 

डॉ रमन ने कहा कि लोगों को मानना है कि गर्मी के मौसम में छींकने पर निकलने वाली छोटी बूंदें जल्दी सूख जाएंगी और इससे संक्रमण का खतरा कम हो जाएगा  । उन्होंने आगे कहा कि अगर इस बात का कोई सबूत मिलता है तो हम इसकी जानकारी साझा करेंगे, लेकिन वर्तमान में कोरोना के गर्मी के मौसम में खत्म होने का कोई सबूत नहीं है  । 

अब तक 2,90,401 लोगों की जांच की गई
वहीं, गंगाखेडकर ने बताया कि अभी तक 2,90,401 लोगों की जांच की गई हैं, जिसमें से 30,043 ( आईसीएमआर की 176 लैब में 26,331 टेस्ट और 78 प्राइवेट लैब में 3,712 टेस्ट किए गए) टेस्ट कल किए गए थे  । 

भारत में 24 लोगों की जांच करने पर एक पॉजिटिव मामला मिल रहा
उन्होंने बताया कि जापान में औसतन 11.7 लोगों की जांच करने पर एक पॉजिटिव मामला मिल रहा है  । इटली में यह संख्या औसतन 6.7, अमेरिका में औसतन 5.3, यूके में औसतन 3.4 हैं  । जबकि भारत में हम 24 लोगों की जांच कर रहे हैं तब एक पॉजिटिव मामला सामने आ रहा है  ।
 

























