
कोरोना वायरस: पाकिस्तान में संंक्रमितों की संख्या 2100 के पार, ब्रिटेन में एक दिन में हुई रिकॉर्ड 500 से अधिक मौतें
  

दुनिया भर में मौत का दूसरा नाम बन चुके कोरोना वायरस का तांडव खत्म होने का नाम नहीं ले रहा  । वैश्विक महामारी की वजह से विश्व में अब तक हजारों लोगों की जान जा चुकी है  । वहीं अमेरिका में पिछले 24 घंटे में रिकॉर्ड 865 मौतें हुईं  । इटली और स्पेन में मौतों की संख्या लगातार बढ़ रही है तो वहीं फ्रांस की स्थिति भी गंभीर होते जा रही है यहां पढ़ें दुनियाभर में कोरोना से संबंधित सभी अपडेट...
 
कोरोना लाइव अपडेट्सः
अमेरिका में कोरोना वायरस की वजह से बुधवार को एक दिन में सबसे अधिक 884 लोगों की मौत हो गई है  ।
राष्ट्रपति डोनाल्ड ट्रंप ने बुधवार को कहा कि अमेरिका क्रूज जहाज में फंसे हुए कनाडाई, ब्रिटिश नागरिकों को निकाल सकता है  । अमेरिका के कनेक्टिकट में कोरोना वायरस से संक्रमित छह सप्ताह के नवजात की मौत हो गई है  ।
संयुक्त राष्ट्र ने जलवायु परिवर्तन पर होने जा रहा शिखर सम्मेलन स्थगित कर दिया है  । ब्रिटेन की सरकार के हवाले से यह जानकारी दी गई है  ।

पाक में 2104 हुए कुल संक्रमित
पाकिस्तान में 1 अप्रैल तक कोरोना संक्रमित मरीजों की कुल संख्या 2104 हो गई है  । इनमें से पंजाब में 740, सिंध में 709, खैबर पख्तूनवा में 253, बलूचिस्तान में 158, गिलगित—बाल्टिस्तान में 184, इस्लामाबाद में 54 और पीओके में 6 मामले शामिल हैं  । जबकि कोरोना के कारण 26 लोग अब तक अपनी जान गंवा चुके हैं  ।
  


जर्मनी ने प्रतिबंधों में की बढ़ोतरी
जर्मनी ने कोरोना वायरस के प्रसार को रोकने के लिए लगाए गए प्रतिबंधों में दो सप्ताह की बढ़ोतरी कर दी है  । अब यह अवधि बढ़कर 19 अप्रैल तक हो गई है  । 
ईरान में मरने वालों की संख्या तीन हजार के पार हुई
ईरान में कोरोना वायरस के संक्रमण से मरने वालों की संख्या बुधवार को तीन हजार के पार हो गई  । इस बीच, राष्ट्रपति हसन रुहानी ने अमेरिका पर आरोप लगाया कि वह प्रतिबंध हटाने का ऐतिहासिक मौका गंवा रहा है  ।
उल्लेखनीय है कि 2018 में ईरान के साथ हुए परमाणु समझौते से हटने और प्रतिबंध दोबारा लगाने के अमेरिकी राष्ट्रपति डोनाल्ड ट्रम्प के फैसले के बाद से दोनों देशों के संबंधों में तनाव है  ।
ईरान कोरोना वायरस की महामारी के चलते अमेरिका से लगातार अपनी नीति में बदलाव करने का आह्वान कर रहा है जिसका अमेरिका के सहयोगी विरोध कर रहे हैं  ।

ब्रिटेन में पहली बार एक दिन में हुई 500 से अधिक मौतें
समाचार एजेंसी एएफपी की रिपोर्ट के मुताबिक, ब्रिटेन में पहली बार एक दिन में 500 से अधिक लोगों की कोरोना वायरस की वजह से मौत हो गई है  । 
स्पेन में पिछले 24 घंटे में और 864 लोगों की मौत
स्पेन में पिछले 24 घंटे में और 864 लोगों की मौत, कोरोना वायरस संक्रमण से मरने वालों की संख्या 9,000 से ज्यादा हुई: सरकार 
पाकिस्तान में कोरोनावायरस के 2 हजार से ज्यादा मामले
पाकिस्तान में कोरोनोवायरस के मामलों की संख्या बुधवार को 2,000 से अधिक हो गई, जो सरकार द्वारा महामारी को शामिल करने के प्रयासों के बावजूद ऊपर की ओर इशारा करती है  । राष्ट्रीय स्वास्थ्य सेवा मंत्रालय ने कहा कि 105 नए रोगियों ने पिछले 24 घंटों में वायरस के लिए सकारात्मक परीक्षण किया, जिससे संक्रमण की कुल संख्या 2,039 हो गई  ।

मार्सेली के पूर्व अध्यक्ष मार्सेली डियोफ की मौत
मार्सेली फुटबाल क्लब के पूर्व अध्यक्ष पापे डियोफ का कोरोना वायरस संक्रमण के कारण निधन हो गया  । वह 68 वर्ष के थे  । डियोफ का जन्म चाड में हुआ था, लेकिन उनके पास फ्रांस और सेनेगल की नागरिकता थी, उन्होंने 2005 से 2009 तक क्लब की मजबूत टीम तैयार करने में अहम भूमिका निभायी जिससे वह 2010 में लीग वन खिताब जीतने में सफल रही, उन्हें फ्रांस में कोविड-19 के उपचार के लिए मंगलवार को डकार से नीस के लिये रवाना होना था, लेकिन इससे पहले उनकी सांसे थम गई  ।

ब्रिटेन की गृह मंत्री प्रीति पटेल का बयान
ब्रिटेन की गृह मंत्री प्रीति पटेल ने कहा कि करीब 2,800 प्रवासी चिकित्सकों, नर्सों और पैरामेडिकल कर्मचारियों के वीजा की अवधि एक साल के लिए बढ़ेगी  । इन लोगों के वीजा की अवधि एक अक्टूबर से पहले खत्म होने वाली है  । प्रीति ने कहा, 'दुनिया भर से आए चिकित्साकर्मी कोरोना वायरस से निपटने और जिंदगियां बचाने के एनएचएस के प्रयासों में अग्रणी भूमिका निभा रहे हैं  ।'


ब्रिटेन ने भारतीय और विदेशी चिकित्सकों की वीजा अवधि बढ़ाई
भारतीय और अन्य विदेशी डॉक्टरों को राहत देते हुए ब्रिटिश सरकार ने कोरोना वायरस के संकट के खिलाफ लड़ाई को देखते हुए उनके वीजा की अवधि को एक साल के लिए बढ़ा दिया है  । इनके वीजा की मियाद इस साल अक्टूबर में खत्म हो रही है  । ये चिकित्सक देश की राष्ट्रीय स्वस्थ्य सेवा (एनएचएस) के लिए कार्यरत हैं  ।
  

सऊदी अरब की मुसलमानों से अपील, इस बार हज स्थगित करें
सऊदी अरब के हज मंत्री ने कोरोना वायरस के चलते उत्पन्न अनिश्चितता के कारण मुसलमानों से इस बार हज की तैयारियां स्थगित करने की अपील की है  । इस महीने की शुरुआत में सऊदी अरब ने अपने शहरों में कोरोना वायरस के फैलने के डर के चलते 'उमरा' तीर्थयात्रा निलंबित कर दी थी  । इस अभूतपूर्व कदम के बाद से सालाना हज पर भी अनिश्चितता के बादल मंडराने लगे थे  ।

नेतन्याहू के बाद इजराइली सेना प्रमुख ने खुद को पृथक किया
इजराइल रक्षा बल (आईडीएफ) के प्रमुख लेफ्टिनेंट जनरल अवीव कोचावी और दो वरिष्ठ सैन्य अधिकारियों ने मंगलवार को खुद को रोजमर्रा के मेलजोल से पृथक कर लिया क्योंकि वे हाल ही में उस कमांडर के सम्पर्क में आए थे जिसके कोरोना वायरस से संक्रमित होने की पुष्टि हुई है  । एक दिन पहले प्रधानमंत्री बेंजामिन नेतन्याहू और उनके नजदीकी सलाहकारों को भी पृथक कर दिया गया था क्योंकि संसदीय मामले से जुड़ा उनका एक सहयोगी कोरोना से संक्रमित पाया गया  ।

ब्रिटेन ने भारतीय और विदेशी चिकित्सकों की वीजा अवधि बढ़ाई
 
कोरोना वायरस के संकट के खिलाफ लड़ाई को देखते हुए उन भारतीय एवं अन्य विदेशी चिकित्सको के कार्य वीजा की अवधि स्वतः एक साल के लिए बढ़ जाएगी, जिनके वीजा की मियाद इस साल अक्टूबर में खत्म हो रही है  । ये चिकित्सक देश की राष्ट्रीय स्वस्थ्य सेवा (एनएचएस) के लिए कार्यरत 
  

तब्लीगी जमात: 960 विदेशियों के खिलाफ सख्त कार्रवाई, सभी का वीजा रद्द
  

दिल्ली के निजामुद्दीन मरकज में तब्लीगी जमात के लोगों के जुटने के मामले में केंद्र सरकार अब सख्त कदम उठा रही है  । तब्लीगी जमात निजामुद्दीन मामले में 960 विदेशियों को ब्लैकलिस्ट और जमात से संबंधित गतिविधियों में शामिल होने के कारण उनका पर्यटक वीजा रद्द कर दिया गया है  । 
गृह मंत्रालय की ओर से दिल्ली पुलिस और अन्य संबंधित राज्यों के डीजीपी को तब्लीगी जमात निजामुद्दीन मामले में 960 विदेशियों के खिलाफ विदेशी अधिनियम 1946 और आपदा प्रबंधन अधिनियम 2005 के तहत कानूनी कार्रवाई करने के निर्देश दिए गए थे  । 
गृह मंत्री के कार्यालय ने ट्वीट किया, गृह मंत्रालय द्वारा पर्यटक वीजा पर तबलीगी जमात गतिविधियों में लिप्त पाए जाने के कारण 960 विदेशियों को ब्लैक लिस्ट किया गया है और साथ ही उनका भारतीय वीजा भी रद्द कर दिया गया है  ।  अधिकारियों ने कहा कि 960 लोगों में चार अमेरिकी, नौ ब्रिटिश, छह चीनी, 379 इंडोनेशियाई, 110 बांग्लादेशी, 63 म्यांमार और 33 श्रीलंकाई नागरिक शामिल हैं  । एक सरकारी अधिकारी ने कहा कि किर्गिस्तान 77, मलयेशियाई 75, थाई 65, वियतनामी 12, नौ सऊदी और तीन फ्रांसीसी नागरिकों को भी ब्लैकलिस्ट किया गया है और उनका वीजा रद्द कर दिया गया है  । 
  

9 हजार लोगों को रखा गया पृथक 

इससे पहले गृह मंत्रालय ने आज जानकारी दी कि कोरोना वायरस के संक्रमण को देखते हुए देशभर में तब्लीगी जमात के सदस्यों और उनके संपर्क में आए करीब 9000 लोगों को अब तक पृथक रखा गया है  ।

केंद्रीय गृह मंत्रालय में संयुक्त सचिव पुण्य सलिल श्रीवास्तव ने संवाददाता सम्मेलन में बताया कि दिल्ली में तब्लीगी जमात के ऐसे करीब 2000 सदस्यों में से 1804 को पृथक (क्वारंटीन) केंद्रों में भेज दिया गया है जबकि लक्षण वाले 334 सदस्यों को अस्पतालों में भर्ती कराया गया है  ।

उन्होंने कहा कि कोविड-19 महामारी के परिप्रेक्ष्य में तब्लीगी जमात के सदस्यों की पहचान के लिए राज्यों के साथ गृह मंत्रालय के पुरजोर प्रयासों के कारण यह संभव हो सका  ।

बता दें कि निजामुद्दीन मरकज में विदेशियों सहित तब्लीगी जमात के करीब 9 हजार लोग जुटे थे  । लॉकडाउन और धारा 144 लागू होने के बावजूद इन लोगों ने मरकज में शिरकत की  । बाद में इनमें से की लोग कोरोना संक्रमित पाए गए  । तेलंगाना में छह और दिल्ली में दो जमातियों की मौत भी हुई  । इसके अलावा दूसरे राज्यों में भी मरकज से लौटे लोगों में संक्रमण पाया गया  । अब पूरे देश में इनकी तलाश हो रही है  ।   
तब्लीगी जमात के 960 विदेशियों के नाम काली सूची में, सभी का वीजा रद्द
  

लॉकडाउन उल्लंघन पर सरकार सख्त, गृह मंत्रालय ने दिया कड़ी कार्रवाई का निर्देश
  

कोरोना वायरस के मद्देनजर देशभर में लॉकडाउन नियमों के उल्लंघन को लेकर सरकार सख्त नजर आ रही है  । केंद्रीय गृह सचिव अजय भल्ला ने सभी राज्यों के मुख्य सचिवों को पत्र लिखकर लॉकडाउन का उल्लंघन करने वालों पर सख्त कार्रवाई करने के लिए कहा है  ।
  

पत्र में कहा गया है कि लॉकडाउन उपायों के उल्लंघन पर अधिकारियों द्वारा डीएम अधिनियम और आईपीसी के प्रावधानों के तहत आरोपियों पर कार्रवाई की जानी चाहिए  । 

इससे पहले बुधवार को लॉकडाउन की घोषणा में बरती जा रही ढील को लेकर गृह मंत्रालय ने राज्यों और केंद्रशासित प्रदेशों से गुजारिश की थी कि वे इसे सख्ती से लागू करें  । केंद्रीय गृह सचिव अजय भल्ला ने कहा था, लॉकडाउन में राज्यों और केंद्रशासित प्रदेशों द्वारा बरती जा रही ढील आपदा प्रबंधन अधिनियम का उल्लंघन है  । 

गृह सचिव ने कहा था कि हाल के दिनों में यह देखा गया है कि कुछ राज्य और केंद्रशासित प्रदेशों की सरकारें गृह मंत्रालय द्वारा दिए गए लॉकडाउन उपायों में ढील बरत रही हैं  । यह आपदा प्रबंधन अधिनियम, 2005 के तहत गृह मंत्रालय द्वारा जारी किए गए लॉकडाउन के उपायों का उल्लंघन है  । 

उन्होंने कहा कि सभी राज्य सरकारों/केंद्रशासित प्रदेशों से अनुरोध है कि आपदा प्रबंधन अधिनियम, 2005 के तहत दी गई शक्तियों का प्रयोग कर गृह मंत्रालय द्वारा जारी लॉकडाउन उपायों को सख्ती से लागू करें  ।

  

कोरोना से जंग को डीआरडीओ ने कसी कमर, मास्क, सैनिटाइजर से लेकर 'बायो सूट' तक बनाया
  

कोरोना वायरस से लड़ने के लिए डीआरडीओ ने भी कमर कस ली है  । रक्षा अनुसंधान व विकास संगठन (डीआरडीओ) ने देश में बढ़ते कोरोना वायरस के खतरे को देखते हुए अत्याधुनिक मास्क, सैनिटाइजर से लेकर 'बायो सूट' तैयार किए हैं  । डीआरडीओ ने कुल चार उत्पादों को तैयार किया है  । 
कोरोना संक्रमितों के इलाज में जुटे डॉक्टरों व स्वास्थ्यकर्मियों के लिए डीआरडीओ ने खास 'बायो सूट' तैयार किया है  । यह सूट स्वास्थ्यकर्मियों और डॉक्टरों को संक्रमण से बचाएगा  । अधिकारियों के मुताबिक यह 'बायो सूट' निजी सुरक्षा उपकरण (PPE) के तौर पर काम करेगा  । देश में बढ़ती जरूरत को देखते हुए रोज करीब 15 हजार सूट बनाने की तैयारी चल रही है  । 
जानकारी के मुताबिक डीआरडीओ की नजर बहुत पहले से ही चीन के वुहान शहर में वायरस के प्रकोप पर थी  । इसी के चलते मार्च की शुरुआत में ही डीआरडीओ ने इस बीमारी को रोकने की दिशा में प्रयास करने शुरू कर दिए थे  । उस समय देश में कोरोना संक्रमितों की संख्या 30 भी नहीं पहुंची थी  ।   डीआरडीओ ने जो चार उत्पाद तैयार किए हैं, उनमें हैंड सैनिटाइजर, क्रिटिकल केयर वेंटिलेटर, एन99 मास्क और बॉडीसूट हैं  । डीआरडीओ द्वारा तैयार बॉडीसूट की खासतौर से चर्चा है  । संगठन का कहना है कि इस सूट से डॉक्टरों, स्वास्थ्यकर्मियों, सफाईकर्मियों व अन्य को इस वायरस की चपेट में आने से बचाया जा सकता है  । 

डीआरडीओ के मुताबिक यह बॉडीसूट पहले सिर्फ मेडिकल और पैरामेडिकल स्टाफ के लिए बनाया गया था ताकि रेडियोलॉजिकल आपात स्थिति में इसका उपयोग किया जा सके  । मगर अब इसे पूरी तरह से ऐसे बनाया गया है ताकि संक्रमण भी रुक सके  । इस बॉडीसूट की खास बात यह है कि इसे धोया जा सकता है और यह एएसटीएम अंतरराष्ट्रीय मानक पर भी खरा उतरा है  ।  
 
एक सूट की कीमत 7 हजार रुपये  
डीआरडीओ ने बताया कि इस एक बॉडीसूट की कीमत 7000 रुपये है  । कोलकाता की फ्रंटियर प्रोटेक्टिव वियर प्राइवेट लिमिटेड और मुंबई की मेडिकिट प्राइवेट लिमिटेड हर रोज 10 हजार सूट तैयार कर रहे हैं  । 

चार मरीजों के लिए एक वेंटिलेटर 
डीआरडीओ ने खास तरह के वेंटिलेटर का भी डिजाइन तैयार किया है  । इसके जरिए एक वेंटिलेटर से कई मरीजों को एक साथ लाइफ सपोर्ट पर रखा जा सकेगा  । डीआरडीओ के प्रमुख जी सतीश रेड्डी ने कहा कि यह शीर्ष रक्षा अनुसंधान संगठन वेंटिलेटर में मामूली बदलाव कर रहा है ताकि एक मशीन एक ही समय पर चार रोगियों की मदद कर सके  । एक हफ्ते के भीतर यह उपलब्ध होना शुरू हो जाएगा  । डीआरडीओ की तैयारी पहले महीने 5000 के करीब वेंटिलेटर्स बनवाने की है  । इसके बाद 10 हजार और तैयार करवाए जाएंगे  । एक वेंटिलेटर की कीमत करीब 4 लाख रुपये होगी  । 

पांच लेयर वाला मास्क
डीआरडीओ ने पांच लेयर वाला एन99 मास्क भी बनाया है  । निजी कंपनियों से करार के मुताबिक हर रोज करीब 10 हजार मास्क बनाए जा सकेंगे  । इसके लिए कच्चा माल अहमदाबाद टेक्सटाइल से आएगा  । इस एक मास्क की कीमत 70 रुपये होगी  । डीआरडीओ ने 40,000 अन्य मास्क की आपूर्ति दिल्ली पुलिस को की है  ।  
 
सैनिटाइजर भी बना रहा 
डीआरडीओ ने सैनिटाइजर भी बनाया है  । भारतीय सुरक्षा बल, सेना के मेडिकल स्टाफ, सुरक्षा में लगे जवानों के लिए 4000 लीटर सैनिटाइजर भेजा गया है  । जबकि रक्षा मंत्रालय को 1500 लीटर और संसद को 300 लीटर सैनिटाइजर उपलब्ध कराया गया है  । अन्य सुरक्षा संस्थानों व उच्च कार्यालयों के लिए भी 500 लीटर सैनिटाइजर बनाया गया है  । 
  


