भारत में कोरोना के 80 फीसदी मामलों में नहीं दिखे संक्रमण के लक्षण, आईसीएमआर ने दी जानकारी
 

देश में कोरोना संक्रमितों की संख्या में दिन-ब-दिन बढ़ोतरी हो रही है  । स्वास्थ्य मंत्रालय के अनुसार, पिछले 24 घंटे में 1553 नए मामले दर्ज किए गए हैं और 36 लोगों की मौत हुई है  । देशभर में संक्रमित मरीजों की संख्या बढ़कर 17,262 हो गई है  । लेकिन भारत के लिए चिंता की बात यह है कि कोरोना के 80 फीसदी मामलों में संक्रमण के लक्षण नहीं दिखाई दिए  ।
भारतीय आयुर्विज्ञान अनुसंधान परिषद (आईसीएमआर) के वरिष्ठ वैज्ञानिक आर गंगाखेड़कर ने बताया कि कोरोना से निपटने के लिए हर संभव प्रयास जारी है  । लेकिन चिंता की बात यह है कि अब तक सामने आए पॉजिटिव मामलों में से 80 फीसदी मामले ऐसे हैं, जिनमें कोई संक्रमण के लक्षण नहीं दिखाई दिए  ।
गंगाखेड़कर ने बताया कि इस तरह के मामलों को पता लगाना बेहद कठिन है  । इस तरह के मामलों को पता लगाने का एक ही जरिया है और वो है कोरोना संक्रमित मरीजों के संपर्क में आए लोगों का पता लगाना  । उन्होंने कहा कि अगर यह तरीका नहीं अपनाया जाता है तो मुश्किल खड़ी हो सकती है  । इस समय सरकार के निर्देश का पालन करना बेहद जरूरी है  ।  दूसरी ओर, किसी व्यक्ति को खांसी, जुकाम और तेज बुखार है तो उसे कोरोना संक्रमित मानकर तत्काल आइसोलेट किया जा रहा था, लेकिन दिल्ली में बीते 24 घंटे में कोरोना वायरस से संक्रमण के जितने भी मामले आए हैं, उनमें खांसी, बुखार जैसे कोई भी लक्षण दिख नहीं रहे हैं  । 





ऐसे में आशंका  है कि पूरी दिल्ली में ऐसे मरीजों की संख्या बड़ी तादाद में हो सकती है  । मुख्यमंत्री अरविंद केजरीवाल ने बताया कि दिल्ली में कोरोना संक्रमण के मामलों में लगातार बढ़ोतरी हो रही है  । शनिवार को जिन 736 मामलों की रिपोर्ट आई है, उनमें से 186 लोग संक्रमित पाए गए  । 

यह संख्या करीब 25 फीसदी है, जो कि बहुत ज्यादा है  । हैरानी की बात यह कि इनमें से किसी में भी संक्रमण के लक्षण नहीं मिले  । इन लोगों को पता ही नहीं कि वह वायरस से संक्रमित और सबके साथ घुल मिल रहे हैं  ।


केजरीवाल ने चिंता जताते हुए कहा कि यह स्थिति खतरनाक है कि दिल्ली में बहुत सारे लोग कोरोना संक्रमित हो कर घूम रहे हैं, लेकिन उनको पता नहीं है  । संक्रमित लोगों से एक व्यक्ति से जब बात की गई तो बताया कि वह पिछले कुछ दिनों से  दिल्ली के खाद्य वितरण केंद्र में खाना बांटने का काम कर रहा है  । 

अब पता नहीं उसने कितने लोगों को संक्रमित कर दिया होगा  । ऐसे में उस सेंटर पर जितने लोग खाना खाने आते हैं, सबकी रैपिड टेस्टिंग करवाई जाएगी  । इसके अलावा दिल्ली सरकार के सभी खाद्य वितरण केंद्रों में खाना बांटने से जुड़े लोगों की भी जांच होगी  ।
 
वैक्सीन, दवा ट्रायल के लिए राष्ट्रीय स्तर पर टास्क फोर्स गठित
 

कोरोना वायरस की वैक्सीन और दवा ट्रायल पर काम में तेजी लाने के लिए राष्ट्रीय स्तर पर एक टास्क फोर्स का गठन किया गया है  । नीति आयोग व भारत सरकार के मुख्य वैज्ञानिक सलाहकार की निगरानी में गठित टास्क फोर्स में आयुष, आईसीएमआर, विज्ञान विभाग, बायोतकनीकी, औषधि नियामक के अधिकारी सदस्य हैं  ।
केंद्रीय स्वास्थ्य मंत्रालय के संयुक्त सचिव लव कुमार अग्रवाल ने रविवार को बताया, वैक्सीन बनाने के लिए बायोतकनीकी विभाग को केंद्रीय एजेंसी बनाया गया है  । यह एजेंसी राष्ट्रीय व अंतरराष्ट्रीय स्तर के प्रयासों का अध्ययन करने के साथ साथ भारतीय संसाधनों का आंकलन करते हुए वैक्सीन बनाने की दिशा में आगे बढ़ेगी  । 
टास्क फोर्स के एक सदस्य ने बताया, कोरोना वायरस को लेकर पूरी दुनिया में 70 अलग अलग वैज्ञानिकों के समूह वैक्सीन खोज में जुटे हैं  । इनमें से पांच समूह ऐसे हैं जो पशु परीक्षण को सफल कर चुके हैं  । अब यह वैक्सीन का मानव ट्रायल शुरू करने जा रहे हैं  । मई माह से छह महीने का ट्रायल शुरू होगा  । इनमें से जो भी सफल होगा, उसका फायदा भारत को भी मिलेगा  । करीब 500 मरीजों पर इसका ट्रायल किया जा सकता है  ।

उधर भारत में भी कोरोना वायरस पर दवाओं का ट्रायल शुरू हो चुका है  । पुणे स्थित नेशनल इंस्टीट्यूट ऑफ वॉयरोलॉजी की टीम ने कोरोना वायरस की कई प्रतिकृति तैयार कर दवाओं का परीक्षण शुरू कर दिया है  । 
 
मुंबई में 53 पत्रकार कोरोना से संक्रमित, जानिए दिन भर की पांच बड़ी खबरें
 
देश के 59 जिलों में पिछले 14 दिनों से एक भी केस नहीं आया सामने
देश में कोरोना वायरस को लेकर सोमवार को स्वास्थ्य मंत्रालय ने बताया कि पुडुचेरी के माहे, कर्नाटक के कडागू और उत्तराखंड के पौड़ी गढ़वाल में पिछले 28 दिनों से एक भी केस सामने नहीं आया है  । 14 दिनों में जिन जिलों से एक भी केस सामने नहीं आया है, उनकी संख्या बढ़कर 59 हो गई है  ।
पढ़ें पूरी खबर  मुंबई में 53 पत्रकार कोरोना से संक्रमित
मुंबई में सोमवार को 53 पत्रकार कोरोना से संक्रमित पाए गए हैं  । इन सभी पत्रकारों को आइसोलेशन में रखा गया है  । बृहन्मुंबई नगर निगम (बीएमसी) ने इस बात की जानकारी दी  । फील्ड में काम कर रहे फोटोग्राफरों, वीडियो पत्रकारों और रिपोर्टर्स सहित फील्ड से रिपोर्टिंग करने वाले 171 पत्रकारों के नमूने एकत्र किए गए थे और उनकी जांच की गई थी  । 
पढ़ें पूरी खबर 

भारत में कोरोना के 80 फीसदी मामलों में नहीं दिखे संक्रमण के लक्षण
भारतीय आयुर्विज्ञान अनुसंधान परिषद (आईसीएमआर) के वरिष्ठ वैज्ञानिक आर गंगाखेड़कर ने बताया कि कोरोना से निपटने के लिए हर संभव प्रयास जारी है  । लेकिन चिंता की बात यह है कि अब तक सामने आए पॉजिटिव मामलों में से 80 फीसदी मामले ऐसे हैं, जिनमें कोई संक्रमण के लक्षण नहीं दिखाई दिए  ।
पढ़ें पूरी खबर  

मणिपुर हुआ कोरोना संक्रमण से मुक्त
गोवा के बाद अब मणिपुर कोरोना संक्रमण से मुक्त हो गया है  । मणिपुर के मुख्यमंत्री एन बीरेन सिंह ने यह जानकारी ट्वीट करके दी  । उन्होंने कहा, 'मुझे यह बताते हुए काफी खुशी हो रही है कि अब मणिपुर कोरोना से मुक्त हो गया है  । सभी मरीज पूरी तरह से ठीक हो चुके हैं और उनकी रिपोर्ट निगेटिव आई है राज्य में वायरस का कोई नया मामला भी सामने नहीं आया है  ।'
पढ़ें पूरी खबर  

वैक्सीन, दवा ट्रायल के लिए राष्ट्रीय स्तर पर टास्क फोर्स गठित
कोरोना वायरस की वैक्सीन और दवा ट्रायल पर काम में तेजी लाने के लिए राष्ट्रीय स्तर पर एक टास्क फोर्स का गठन किया गया है  । नीति आयोग व भारत सरकार के मुख्य वैज्ञानिक सलाहकार की निगरानी में गठित टास्क फोर्स में आयुष, आईसीएमआर, विज्ञान विभाग, बायोतकनीकी, औषधि नियामक के अधिकारी सदस्य हैं  । 
पढ़ें पूरी खबर  
 
देश में कोविड-19 मरीजों की संख्या दोगुनी होने की दर में राष्ट्रीय स्तर पर सुधार : स्वास्थ्य मंत्रालय
 
देश में कोरोना वायरस को लेकर दैनिक संवाददाता सम्मेलन में सोमवार को स्वास्थ्य मंत्रालय, कृषि मंत्रालय, गृह मंत्रालय और आईसीएमआर ने इससे जुड़े नए तथ्य और आंकड़े सामने रखे  । स्वास्थ्य मंत्रालय ने बताया कि पिछले 24 घंटे में 1553 नए मामले सामने आए हैं और इस दौरान 36 लोगों की मौत हुई  । देश में अब तक 17,262 कुल मामले हो चुके हैं  । हालांकि इस बीच अच्छी खबर यह रही कि देश के कई जिले अब कोरोना मुक्त हो गए हैं  । मगर चिंता की बात यह है कि अब तक सामने आए संक्रमितों में से 80 फीसदी मामले ऐसे हैं, जिनमें कोई लक्षण नहीं दिखाई दिए  । स्वस्थ होने वाले मरीजों की संख्या भी बढ़कर 2546 (14.75 प्रतिशत) हो गयी है  ।
अच्छी खबर : 28 दिनों में कोई केस नहीं 
पुडुचेरी के माहे, कर्नाटक के कडागू और उत्तराखंड के पौड़ी गढ़वाल में पिछले 28 दिनों से एक भी केस सामने नहीं आया है  । 
14 दिनों में जिन जिलों से एक भी केस सामने नहीं आया है, उनकी संख्या बढ़कर 59 हो गई है  ।
राजस्थान में डूंगरपुर और पाली, गुजरात में जामनगर और मोरबी तथा उत्तरी गोवा जिलों में पिछले 14 दिन से संक्रमण के किसी मामले की पुष्टि नहीं हुई है  ।
गोवा तो अब पूरी तरह से कोरोना मुक्त हो चुका है  । 

3.5 की बजाय 7.5 दिन में डबल हो रहे केस
19 अप्रैल के बाद से 18 राज्यों में कोरोना वायरस के डबलिंग रेट बढ़े हैं  । 
पहले 3.2 दिनों में वायरस के मरीज दोगुने हो रहे थे अब यह बढ़कर 7.5 हो गया है  । 
दिल्ली में (8.5 दिन), कर्नाटक (9.2 दिन), तेलंगाना (9.4 दिन), आंध्र प्रदेश (10.6 दिन), जम्मू कश्मीर (11.5 दिन), छत्तीसगढ़ (13.3 दिन), तमिलनाडु (14 दिन) और बिहार (16.4 दिन) में मामले दोगुने हुए हैं  । 
अंडमान निकोबार द्वीप समूह (20.1 दिन), हरियाणा (21 दिन) , हिमाचल प्रदेश (24.5 दिन), चंडीगढ़ (25.4 दिन), असम (25.8 दिन) उत्तराखंड (26.6 दिन) और लद्दाख (26.6 दिन) शामिल हैं  । जबकि मरीजों की संख्या दोगुनी होने की दर ओडिशा में 39.8 दिन और केरल में 72.2 दिन पर पहुंच गई है  ।
इस बीमारी की अभी तक कोई दवा नहीं बनी है  । इसकी एक ही वैक्सीन है-सोशल डिस्टेंसिंग
 80 फीसदी मामलों में कोई लक्षण नहीं 
कोरोना वायरस के 100 मरीजों में से 80 प्रतिशत में लक्षण नजर नहीं आते या बेहद मामूली लक्षण दिखते हैं  । यह चिंताजनक है  ।
एंटी बॉडी टेस्ट कितनी शक्तिशाली होगी, इसका अभी तक पता नहीं चला है 
इसका इस्तेमाल निगरानी के लिए किया जा सकता है, लेकिन इससे बहुत ज्यादा फर्क नहीं पड़ता है
अगर थोड़ा बहुत संख्या में कमी भी आती है, इससे बहुत ज्यादा सफलता मिलती नहीं दिख रही  ।
पश्चिम बंगाल में कुछ टेस्ट ठीक से काम नहीं कर रहे हैं  । ऐसी शिकायतें मिली हैं  । हमें यह ध्यान रखना है कि ये पीजीआई किट अमेरिकी लैब से मान्य है
मगर हमें यह ध्यान रखना होगा कि इन किट को 20 डिग्री से कम तापमान में रखना होगा  । ऐसा नहीं करने से दिक्कत होगी  । 
पीसीआर की रिपोर्ट पहले आ जाती है जबकि एंटी बॉडी का परिणाम आने में 15 दिन लग जाते हैं  ।  
आरपीटीसीआर टेस्ट जब पॉजिटिव आती है, जब व्यक्ति में संक्रमण के लक्षण दिखने लगते हैं  । मगर व्यक्ति में लक्षण दिखने में भी समय लगता है  । 
यह नई बीमारी है और इसे समझने की जरूरत है क्योंकि कुछ टेस्ट की भी अपनी सीमाएं हैं  ।
गाइड लाइन बदलने के सवाल पर आईसीएमआर ने कहा कि अगर लक्षण नहीं दिखेंगे तो टेस्ट के पॉजिटिव आने की भी संभावना काफी कम होगी  । इसलिए सभी का टेस्ट करना अभी शायद सही नहीं होगा  ।
पत्रकार भी रखें ख्याल 
मुंबई में कई पत्रकारों के संक्रमित होने पर स्वास्थ्य मंत्रालय ने जवाब दिया
संयुक्त सचिव लव अग्रवाल ने कहा कि पत्रकारों को भी ग्राउंड में जाने से पहले तमाम सुरक्षा के उपाय अपनाएं  ।

निर्देशों के उल्लंघन पर केंद्र ने केरल को लिखा पत्र
लॉकडाउन को प्रभावी तरीके पर निगरानी रख रहा है  । जहां उल्लंघन हो रहा है, वहां राज्यों से मिलकर उचित कार्रवाई की जा रही है  । \
सभी राज्यों को पत्र लिखकर लॉकडाउन के दिशानिर्देशों को सख्ती से पालन करने के लिए कहा गया है
गृह मंत्रालय ने यह भी कहा है कि वे लॉकडाउन को सख्त कर सकते हैं लेकिन ढील नहीं दे सकते
कोलकाता, हावड़ा, कालिमपोंग में हालात ज्यादा खराब हैं  । 
कुछ राज्यों ने उन गतिविधियों को भी इजाजत दी गई थी, जिनकी गृह मंत्रालय के दिशानिर्देशों में अनुमति नहीं दी गई है  । 
गृह मंत्रालय ने केरल सरकार को कल पत्र लिखकर दिशानिर्देशों में किए गए बदलावों पर चिंता जाहिर की है  । 
केरल में कुछ ऐसी गतिविधियों की भी अनुमति दे दी गई थी, जो मंत्रालय के निर्देशों का उल्लंघन करती हैं  । 
कुछ जिलों में कोविड19 की स्थिति गंभीर होती जा रही है  । चार राज्यों में केंद्र सरकार की टीम पहुंच गई है  । इनमें आपदा प्रबंधन समेत कई सीनियर अधिकारी शामिल हैं  । 
आपदा प्रबंधन अधिनियम के तहत दिशानिर्देशों को तैयार किया गया है  ।
कृषि एवं किसान कल्याण मंत्रालय 
लॉकडाउन से उबरते हुए बुआई का क्षेत्रफल काफी बढत्रा है  । पिछले साल की तुलना में इस बार 36 फीसदी ज्यादा बुआई हुई है  । 
इस साल खासतौर से धान की बुआई ज्यादा हुई है  । 
 

















