
कोरोना वायरस: देश में अब तक 53 मौतें, 155 ठीक हुए, महाराष्ट्र सबसे ज्यादा प्रभावित

कोरोना वायरस का कहर देश में लगातार बढ़ता जा रहा है  । प्रधानमंत्री नरेंद्र मोदी ने आज सभी राज्यों के मुख्यमंत्रियों से वीडियो कॉन्फ्रेंसिंग के जरिए बातचीत कर कोरोना से संबंधित स्थिति का जायजा लिया  । वहीं, पीएम मोदी कल नौ बजे देशवासियों के साथ एक वीडियो संदेश साझा करेंगे  । आज कोरोना से हरियाणा, पंजाब, राजस्थान, गुजरात में एक-एक और मध्यप्रदेश में दो की मौत हुई है  । कोरोना से देश में सबसे प्रभावित राज्य महाराष्ट्र (423), तमिलनाडु (309) और केरल (286) है  । स्वास्थ्य मंत्रालय के आंकड़ों के मुताबिक, कल से अब तक 328 नए केस सामने आए हैं और 12 नई मौतें रिपोर्ट हुई हैं  । देश में कोरोना से संक्रमित मामलों की कुल संख्या 2069 हो गई है  । वहीं, कोरोना के संक्रमण की वजह देश में कुल 53 मौते हुई हैं  । पॉजिटिव खबर यह है कि अब तक 155 लोग ठीक हो चुके हैं  । पढ़िए भारत में कोरोना वायरस से संबंधित सभी अपडेट...
लाइव अपडेट
07:14 AM, 03-APR-2020
हिमाचल प्रदेश के ऊना में तीन संक्रमित पाए गए  । इन सभी लोगों ने दिल्ली के निजामुद्दीन में हुए तब्लीगी जमात कार्यक्रम में भाग लिया था  । जिलाधिकारी के मुताबिक ये सभी लोग मंडी जिले के हैं लेकिन नकरोह गांव की मस्जिद में रह रहे थे  । फ़िलहाल सभी को क्वारंटीन किया गया है  ।
 


 

यूपी में पुलिस की कार्रवाई
सहारनपुर में उन 57 विदेशी नागरिकों पर मामला दर्ज किया गया है, जो दिल्ली में तब्लीगी जमात के कार्यक्रम में शामिल हुए थे  । एसएसपी दिनेश कुमार ने बताया कि ये सभी विदेशी नागरिक यहां रह रहे थे और उन्हें अब पृथक कर दिया गया है, सहारनपुर से 20 लोगों ने भी जमात के कार्यक्रम में हिस्सा लिया था और वे सभी दिल्ली में क्वारंटीन किए गए हैं  ।

 

अलीगढ़ में पुलिस पर पथराव करने के मामले में तीन लोगों को गिरफ्तार किया गया है  । सर्किल अफसर पंकज श्रीवास्तव के मुताबिक ये लोग बन्नादेवी में मस्जिद में नमाज पढ़ने के लिए इकठ्ठा हुए थे, तभी पुलिस की टीम वहां पहुंचकर उन्हें समझाने लगी और हटाने का प्रयास करने लगी  । लेकिन उन्होंने पुलिस पर पथराव शुरू कर दिया  ।

 

छत्तीसगढ़ के स्वास्थ्य मंत्री टीएस देव सिंह के मुताबिक राज्य में पाए गए नौ मरीजों में से तीन ठीक हो गए हैं  । वहीं दिल्ली के तब्लीगी जमात के कार्यक्रम में शामिल होने वाले 120 लोगों की पहचान हो गई है और उन्हें पृथक कर दिया गया है, उनके नमूने ले लिए गए हैं और रिपोर्ट का इंतजार किया जा रहा है  ।

 

बिहार के गया में गुरुद्वारा रोड के निवासियों ने सफाईकर्मियों के ऊपर फूल बरसाकर उनकी हौसलाफजाई की  ।

04:52 AM, 03-APR-2020
एमपी में बढ़े मामले
महात्मा गांधी मेमोरियल मेडिकल कॉलेज के मुताबिक एमपी के इंदौर में 14 नए संक्रमित पाए गए हैं  । इसके बाद शहर में संक्रमितों की संख्या बढ़कर 89 हो गई है  ।
 




मध्य प्रदेश के छिंदवाड़ा में एक 36 वर्षीय व्यक्ति कोरोना से संक्रमित पाया गया है  । जिला प्रशासन व्यक्ति के संपर्क में आए सभी लोगों का पता लगा रही है  ।
 

04:42 AM, 03-APR-2020
गाजियाबाद में हुई कार्रवाई
वहीं छह मरीजों को एमएमजी अस्पताल के आइसोलेशन वॉर्ड से निकालकर राज कुमार गोयल इंस्टिट्यूट ऑफ़ टेक्नोलॉजी में बने क्वारंटीन सेंटर में रखा गया है  ।
 



एसएसपी कलानिधि नैथानी के मुताबिक कुछ लोगों के खिलाफ शिकायत मिलने के बाद उनके खिलाफ मामला दर्ज किया गया है और मामले की अच्छे तरीके से जांच के निर्देश भी दिए गए हैं  ।
 




गाजियाबाद के एमएमजी अस्पताल में बने क्वारंटीन सेंटर में रखे गए कुछ लोगों पर एफआईआर दर्ज की गई है  । इनमें से कुछ वार्ड के चारों ओर अपने पतलून के बिना घूम रहे थे और नर्सों की ओर आपत्तिजनक इशारे कर रहे थे  । 
 

04:33 AM, 03-APR-2020
भारतीय चिकित्सा अनुसंधान परिषद (ICMR) ने कोरोनावायरस की किट तैयार करने के लिए भारत की एक और कंपनी किलपेस्ट (ब्लैकबायो) के नाम की सिफारिश की है  । यह कंपनी मध्यप्रदेश के भोपाल की है  ।
 

04:24 AM, 03-APR-2020
उत्तर प्रदेश के जौनपुर जिले में दो नए संक्रमित पाए गए हैं, जिलाधिकारी दिनेश सिंह के मुताबिक इन सभी ने दिल्ली के निजामुद्दीन में तब्लीगी जमात के कार्यक्रम में हिस्सा लिया था  ।
 



महाराष्ट्र के पालघर में एक 67 वर्षीय व्यक्ति को कोरोना की वजह से मौत हो गई है  । जिलाधिकारी के मुताबिक मरीज टीबी की बीमारी से भी जूझ रहा था  । वहीं राज्य में अब इस महामारी से मरने वालों की संख्या बढ़कर 21 हो गई है  ।
 

12:16 AM, 03-APR-2020
 विश्व बैंक ने भारत के लिए एक अरब डॉलर के आपातकालीन आर्थिक सहायता को मंजूरी दी  ।
 



पंजाब के मुख्यमंत्री कैप्टन अमरिंदर सिंह ने भीड़ इकठ्ठा करने पर प्रतिबंध लगा दिया है, साथ ही निजामुद्दीन से लौटे लोगों के बारे में पता लगाने के आदेश भी दिए हैं  ।
 

12:04 AM, 03-APR-2020
मध्यप्रदेश के इंदौर के टाटपट्टी बाखल इलाके में डॉक्टरों और स्वास्थ्यकर्मियों की टीम पर पथराव करने के मामले में मध्यप्रदेश सरकार ने चार लोगों पर रासुका (राष्ट्रीय सुरक्षा कानून) लगाया गया  । इस कानून के तहत हिरासत में लिए व्यक्ति को अधिकमत एक साल जेल में रखा जा सकता है  ।











