यूपी में कोरोना से दो मौतें , बुधवार को नए मिले 13 मरीजों में से नौ नोएडा के

उत्तर प्रदेश में कोरोना वायरस से संक्रमित दो लोगों की मौत हो गई है  । इनमें से एक बस्ती का 25 वर्षीय युवक व एक 72 वर्षीय वृद्ध मेरठ का रहने वाला है  । बस्ती के युवक को जिला अस्पताल से गोरखपुर मेडिकल कॉलेज में रेफर किया गया था  । जहां सोमवार को ही उसकी मौत हो गई, लेकिन रिपोर्ट बुधवार को आई  ।
वहीं, मेरठ के बुजुर्ग का इलाज वहां के मेडिकल कॉलेज में चल रहा था  । उन्हें संक्रमण अपने दामाद से हुआ था, जो महाराष्ट्र के अमरावती से आया था  । दामाद के परिवार के 16 लोगों की रिपार्ट भी कोरोना पॉजिटिव है  । बुजुर्ग की बेटी व तीन बेटे भी कोराना पॉजिटिव पाए गए हैं  । इनमें से एक बेटे की स्थिति गंभीर बनी हुई है  ।
  प्रदेश में बुधवार को 13 नए लोगों की रिपोर्ट कोरोना पॉजिटिव आई  । इनमें से नौ मामले नोएडा, दो बुलंदशहर, एक बस्ती व एक आगरा का है  । इस तरह नोएडा में 48, मेरठ में 19, आगरा में 12, लखनऊ में नौ, गाजियाबाद में आठ, बरेली में छह, बुलंदशहर में तीन, पीलीभीत व वाराणसी में दो-दो, बस्ती, लखीमपुर खीरी, कानपुर, मुरादाबाद, शामली, जौनपुर, बस्ती और बागपत में एक-एक व्यक्ति कोरोना पॉजिटिव पाए गए हैं  । जिससे यूपी में कोरोना पॉजिटिव की संख्या कुल मिलाकर 116 हो गई है  ।

शाहजहांपुर में कोरोना के दो और संदिग्ध लोगों की रिपोर्ट निगेटिव आई


शाहजहांपुर  । दिल्ली नोएडा गाजियाबाद हरियाणा से लौटे 12 प्रवासी मजदूरों को कोरोना संदिग्ध पाए जाने पर जिला अस्पताल के क्वारंटीन वार्ड में भर्ती कराया गया था  । इनमें से दस लोगों की रिपोर्ट मंगलवार को निगेटिव आ गई थी  । शेष दो लोगों की रिपोर्ट आने को बाकी थी  । बुधवार को उनकी रिपोर्ट भी निगेटिव आ गई  । इससे स्वास्थ्य विभाग में राहत की सांस ली है और शाहजहांपुर वालों के लिए भी यह राहत देने वाली खबर है  । वहीं मंगलवार देर रात एक और कोरोना संदिग्ध पाए जाने पर जिला अस्पताल के क्वारंटीन वार्ड में भर्ती कराया गया  । जिसका स्वास्थ्य परीक्षण करने के बाद सैंपल लेकर जांच के लिए लखनऊ भेज दिया है  ।


यूपी में कोरोना से दो मौतें, बुधवार को नए मिले 13 मरीजों में से नौ नोएडा के

  
उत्तर प्रदेश में कोरोना वायरस से संक्रमित दो लोगों की मौत हो गई है  । इनमें से एक बस्ती का 25 वर्षीय युवक व एक 72 वर्षीय वृद्ध मेरठ का रहने वाला है  । बस्ती के युवक को जिला अस्पताल से गोरखपुर मेडिकल कॉलेज में रेफर किया गया था  । जहां सोमवार को ही उसकी मौत हो गई, लेकिन रिपोर्ट बुधवार को आई  ।
वहीं, मेरठ के बुजुर्ग का इलाज वहां के मेडिकल कॉलेज में चल रहा था  । उन्हें संक्रमण अपने दामाद से हुआ था, जो महाराष्ट्र के अमरावती से आया था  । दामाद के परिवार के 16 लोगों की रिपार्ट भी कोरोना पॉजिटिव है  । बुजुर्ग की बेटी व तीन बेटे भी कोराना पॉजिटिव पाए गए हैं  । इनमें से एक बेटे की स्थिति गंभीर बनी हुई है  ।
  प्रदेश में बुधवार को 13 नए लोगों की रिपोर्ट कोरोना पॉजिटिव आई  । इनमें से नौ मामले नोएडा, दो बुलंदशहर, एक बस्ती व एक आगरा का है  । इस तरह नोएडा में 48, मेरठ में 19, आगरा में 12, लखनऊ में नौ, गाजियाबाद में आठ, बरेली में छह, बुलंदशहर में तीन, पीलीभीत व वाराणसी में दो-दो, बस्ती, लखीमपुर खीरी, कानपुर, मुरादाबाद, शामली, जौनपुर, बस्ती और बागपत में एक-एक व्यक्ति कोरोना पॉजिटिव पाए गए हैं  । जिससे यूपी में कोरोना पॉजिटिव की संख्या कुल मिलाकर 116 हो गई है  ।

  

गोंडा की चार मस्जिदों में पुलिस का सर्च अभियान, 50 लोग बाहरी मिले, किया गया क्वारंटीन

  
दिल्ली के निजामुद्दीन इलाके की एक मरकज में हजारों लोगों के मिलने और कइयों में कोरोना की पुष्टि के बाद पूरे देश में अलर्ट जारी किया गया है  । गोंडा में भी जिले की चार मस्जिदों में लगभग 50 लोग बाहरी मिले हैं  । गोंडा-बस्ती बार्डर पर बुधवार को दोपहर में बभनजोत ब्लाक के राघव बस्ती व महुआ पाकड़ गांव की मस्जिद में 25 लोग मिले हैं  ।
एसडीएम मनकापुर रमाकांत वर्मा ने खोड़ारे पुलिस के साथ इलाके में छापेमारी की  । मस्जिदों में मिले सभी लोग किसी जमात में शामिल होने आए थे  । इसके साथ ही जिले में अलग-अलग क्षेत्रों की दो और मस्जिदों में करीब 25 लोग बाहरी मिले हैं  । इन्हें भी क्वारंटीन किया गया है और कड़ाई से नियमों का पालन करने की चेतावनी दी गई है  ।
छापेमारी में मस्जिदों में मिले ये सभी लोग कानपुर नगर, देहात व मुंबई के रहने वाले बताये गये हैं  । इसके पहले ये लोग कहां गए थे पुलिस इसकी जानकारी जुटा रही है  । एसडीएम मनकापुर रमाकान्त वर्मा ने बताया कि बभनजोत ब्लाक के राघव बस्ती गाँव की मस्जिद में 13 लोग मिले हैं  । सबकी थर्मल स्क्रीनिंग कराई गई  । इसके बाद एक दूसरे गांव महुआ पाकड़ की मस्जिद में 12 लोग मिले  । ये सभी मुंबई के बताए गए हैं  । इनसे जानकारी हासिल की जा रही है कि ये सभी कब आए थे और कब से यहां हैं  । इसके पहले कहां गये थे  । पकड़े गए 25 लोगों को गाजीपुर गांव स्थित जनता इंटर कॉलेज में क्वारंटीन किया गया है  ।

  

 एक अप्रैल 2020 का कोरोना अपडेट, दिनभर की पांच बड़ी खबरें

दिल्ली में 766 लोग अस्पताल में भर्ती, कुल संक्रमितों की संख्या 152 हुई

  

देशव्यापी लॉकडाउन का आज आठवां दिन है  । इसके साथ ही आज चैत्र नवरात्रि की अष्टमी है लेकिन लॉकडाउन के चलते आज मंदिरों में भी भीड़ नजर नहीं आ रही  । वहीं कोरोना संक्रमितों की संख्या दिल्ली-एनसीआर समेत पूरे देश में तेजी से बढ़ रही है  । इसकी एक बड़ी वजह दिल्ली के निजामुद्दीन के मरकज भवन में आयोजित हुआ तबलीगी जमात का आयोजन है  । यहां पढ़ें आज दिनभर का अपडेट...
डीटीसी के 44 ड्रााइवरों के खिलाफ मामला दर्ज 
दिल्ली पुलिस ने 29 मार्च को प्रवासी मजदूरों को ले जाने के लिए 44 दिल्ली परिवहन निगम बस ड्राइवरों के खिलाफ मामला दर्ज किया गया है  । प्राथमिकी में कहा गया है "बस ड्राइवर, कंडक्टर और डीआईआईएमटीएस (दिल्ली इंटीग्रेटेड मल्टी-मोडल ट्रांजिट सिस्टम)  के प्रमुख सीके गोयल और अन्य सरकारी कर्मचारियों ने अपराध किया है  । आईपी एक्सटेंशन, पटपड़गंज के स्कूलों में रह रहे है 145 प्रवासी मजदूर 
दिल्ली मैं कोरोनावायरस के कारण 21 दिन के लॉकडाउन के बीच आईपी एक्सटेंशन, पटपड़गंज में सर्वोदय सीनियर सेकेंडरी स्कूल में लगभग 145 प्रवासी मजदूर को रखा गया है  ।

दिल्ली में कुल संक्रमितों की संख्या बढ़कर 152 हुई : सरकार 
दिल्ली सरकार ने जानकारी दी है कि अब दिल्ली में कोरोना वायरस संक्रमितों की संख्या बढ़ कर 152 हो गई है  । इसमें निजामुद्दीन मरकज के 53 मामले शामिल हैं  ।

गुरुग्राम में 10 में नौ मरीज ठीक हुए
गुरुग्राम के दस कोरोना वायरस रोगियों में से 9 लोग पूरी तरह से ठीक हो गए हैं  ।

दिल्ली में कुल संक्रमितों की संख्या 120 हुई : अरविंद केजरीवाल 

दिल्ली मुख्यमंत्री अरविंद केजरीवाल ने बताया कि कोरोना के चलते 766 लोग अस्पताल में भर्ती हैं  । इनमें से 112 पॉजिटिव , बाकि संदिग्ध हैं  । 112 में से एक वेंटिलेटर पर है जबकि दो ऑक्सीजन पर है  । 109 लोगों की स्थिति सामान्य है  । मरकज से निकाले गए 536 लोगों को अस्पताल में भर्ती कराया गया है और 1810 लोगों को क्वारंटीन किया गया है  । दिल्ली में आज सुबह तक कुल 120 संक्रमित  । हालांकि शाम तक संक्रमितों का आंकड़ा 152 तक जा पहुंचा है  ।

120 में से 49 लोग विदेशों से आए थे और 24 लोग मरकज से निकले हैं  । 29 कोरोना संक्रमित लोग विदेशों से आए लोगों के परिवार के सदस्य थे  । कोरोना के इस तरह के फैलाव को लोकल ट्रांसमिशन कहते हैं  । कोरोना अभी कम्युनिटी ट्रांसमिशन में नहीं गया है  ।

केजरीवाल ने बताया कि पुलिस की मदद लेकर ऐसे सब लोग जिनको घर में रहने के आदेश दिए गए हैं  । उनके पिछले कुछ दिनों के फोन ट्रेस किए जाएंगे  । ये जांच की जाएगी कि वो अपने घर में रह रहे थे या नहीं  । कल हम लोगों ने 11,084 नंबर पुलिस को ट्रेस करने के लिए दे दिए हैं  ।

दिल्ली पुलिस ने लॉन्च की 'कोविड पेट्रोल' मोटरसाइकिल
दिल्ली पुलिस ने आज 40 'कोविड पेट्रोल' मोटरसाइकिल लॉन्च की है  । इससे दिल्ली पुलिस के सिपाही लोगों को कोरोना के प्रति जागरूक करेंगे  ।

दिल्ली के मुख्यमंत्री अरविंद केजरीवाल का बड़ा एलान
दिल्ली के मुख्यमंत्री अरविंद केजरीवाल ने बड़ा एलान किया है  । उन्होंने कहा है कि कोरोना के इलाज में लगे डॉक्टर, नर्स, पैरामेडिकल स्टाफ या कोरोना के वार्ड में साफ सफाई करने वाले कर्मचारी क्यों न हो, इनमें से किसी की भी कोरोना के चलते मृत्यु हो जाती है तो सम्मान के तौर पर उन लोगों के परिवार को दिल्ली सरकार एक करोड़ रुपये देगी  । यह घोषणा प्राइवेट और सरकारी मेडिकल स्टाफ के लिए है  ।

दिल्ली में तीन और कोरोना पॉजिटिव डॉक्टर आए सामने
दिल्ली में तीन और डॉक्टर कोरोना पॉजिटिव पाए गए हैं  । तीनों संक्रमित डॉक्टर दिल्ली स्टेट कैंसर, सफदरजंग और दिल्ली सरकार के सरदार वल्लभ भाई पटेल अस्पताल में प्रैक्टिस करते हैं  । इनमें से दो विदेश गए थे, वहीं एक का भाई विदेश से आया था  । तीन में से दो महिला डॉक्टर हैं  । दो मोहल्ला क्लिनिक के डॉक्टरों समेत अब तक दिल्ली में कुल पांच डॉक्टर कोरोना संक्रमित हो चुके हैं  ।

मजनू का टीला स्थित गुरुद्वारा से 300 लोगों को स्कूल सरकारी स्कूल में किया शिफ्ट
दिल्ली के मजनू का टीला स्थित एक गुरुद्वारे में 28 तारीख से रह रहे 300 लोगों को दिल्ली पुलिस ने आज नेहरू विहार के एक स्कूल में शिफ्ट किया  ।

एक ही सोसायटी के 35 लोग अस्पताल के आइसोलेशन वार्ड में भर्ती
नोएडा की सीज फायर कंपनी से संक्रमित हुए गाजियाबाद के एक कर्मचारी और उसके परिवार के बाद सोसायटी के भी कुछ लोगों में संक्रमण की आशंका के चलते कुल 35 लोगों को अस्पताल के आइसोलेशन वार्ड में भर्ती किया गया है  ।

सीजफायर कंपनी का संक्रमण बुलंदशहर तक पहुंचा, दो नए पॉजिटिव केस आए सामने
नोएडा की सीजफायर कंपनी के एक कर्मचारी के संक्रमण की वजह से उसकी पत्नी और मां दोनों में यह संक्रमण फैल गया है  । कर्मचारी की मां और पत्नी दोनों की रिपोर्ट पॉजिटिव आई है  । यह लोग बुलंदशहर के निवासी है  । इस तरह से बुलंदशहर में संक्रमित लोगों की संख्या तीन हो गई है  ।

दिल्ली के एक सरकारी अस्पताल के डॉक्टर में कोरोना की पुष्टि
दिल्ली के सरकारी अस्पताल में काम करने वाले एक डॉक्टर में कोरोना वायरस की पुष्टि हुई है  । उन्हें मरीजों के इलाज के दौरान संक्रमण लगने की आशंका है  ।

पुणे से 130 से ज्यादा लोग मरकज में पहुंचे थे
पुणे के जिलाधिकारी ने जानकारी दी है कि वहां से 130 लोगों से ज्यादा लोग निजामुद्दीन में आयोजित तबलीगी जमात में शामिल होने गए थे  । अभी वो लोग पुणे में हैं या नहीं यह पता नहीं चल पा रहा है  । उनकी खोज जारी है  ।

भक्तों ने झंडेवाला मंदिर के बाहर से किए दर्शन 
अष्टमी (नवरात्रि के आठवें दिन) के दिन झण्डेवाला मंदिर में कुछ ही भक्त बाहर से दर्शन करते नजर आए  । कोरोना वायरस की वजह से झण्डेवाला मंदिर बंद है  ।

दिल्ली में संक्रमितों की संख्या बढ़कर हुई 120
दिल्ली में कोरोना वायरस से संक्रमित मरीजों के सामने आने का सिलसिला लगातार जारी है  । मंगलवार को तीसरे दिन भी राजधानी में कई संक्रमित मरीज मिले हैं  । मंगलवार रात दिल्ली स्वास्थ्य विभाग ने हेल्थ बुलेटिन जारी करते हुए बताया कि पिछले 24 घंटे में 23 और नए मामले सामने आ चुके हैं  । इसी के साथ ही दिल्ली में कुल संक्रमित मरीजों की संख्या 97 से बढ़कर 120 हो चुकी है  । इससे पहले दो दिन में 23 और 25 संक्रमित मरीज मिले थे  ।

  

  

देशभर में मिल रहे कोरोना संक्रमित तब्लीगी जमात के लोग, तमिलनाडु में 110 तो असम में 13

  

दिल्ली के निजामुद्दीन स्थित मरकज में शामिल लोगों की देशभर मे ंतलाश तेज हो गई है  । लगातार इनका आंकड़ा बढ़ रहा है  । कहीं पर ये संक्रमित पाए जा रहे हैं तो कहीं इन्हें आइसोलेशन में भेजा जा रहा है  । वहीं, आज गुजरात उच्च न्यायालय ने दिल्ली के निजामुद्दीन मरकज में हुए आयोजन पर राज्य व केंद्र को नोटिस भेजा है  । 
मार्च में जिस मरकज में तब्लीगी जमात का आयोजन हुआ था उसे आज पूरी तरह खाली कराकर सील कर दिया गया है  । इस इलाके में और मरकज भवन में सैनिटाइजेशन का काम भी चल रहा है  । तब्लीगी जमात का आयोजन करने वाले मौलाना साद समेत छह लोगों पर प्राथमिकी दर्ज की गई है  । 
तमिलनाडु में 110 संक्रमित बुधवार को स्वास्थ्य सचिव ने बताया कि दिल्ली में तब्लीगी जमात के आयोजन में शामिल हुए लोगों में से 110 के तमिलनाडु में संक्रमित होने की पुष्टि हुई है  । राज्य में कोरोना वायरस से संक्रमित लोगों की संख्या 234 हुई  । 

तब्लीगी जमात में भाग लेने वाले असम के 13 लोग संक्रमित
असम में कोरोना वायरस के 13 नए मामले सामने आए हैं  । असम के मंत्री हिमंत बिस्वा सरमा ने कहा कि एक को सिल्चर मेडिकल कॉलेज और अस्पताल में और चार को गुवाहाटी के गौहाटी मेडिकल कॉलेज में स्थानांतरित कर दिया गया है  । इन सभी लोगों ने निजामुद्दीन (दिल्ली) में तब्लीगी जमात कार्यक्रम में भाग लिया था  । रात तक यहां आठ और मरीज मिले  । हिमंत विस्वा सरमा ने इसकी जानकारी देते हुए बताया कि असम में कोरोना संक्रमित 8 और लोग मिले हैं  । ये सभी दिल्ली के निजामुद्दीन मरकज में शामिल हुए थे  । इस तरह से तब्लीगी जमात के कुल 13 लोग कोरोना संक्रमित हैं  ।   

  

कर्नाटक में 14 लोगों को क्वारंटाइन किया
कर्नाटक के कलाबुर्गी के उपायुक्त शरत बी ने बताया कि दिल्ली के मरकज निजामुद्दीन में कार्यक्रम में कलाबुरगी जिले के 26 लोग शामिल हुए थे  । 26 लोगों में से 14 लोग जिले में वापस आए हैं और उन्हें क्वारंटाइन किया गया है  ।

नागपुर में 54 लोगों को किया पृथक
नागपुर नगर निगम के आयुक्त तुकाराम मुंडे ने बताया कि दिल्ली के निजामुद्दीन में तब्लीगी जमात में शामिल हुए नागपुर के 54 लोगों की पहचान की गई है और उन्हें पृथक कर दिया गया है  ।

प. बंगाल में 71 की पहचान 
प. बंगाल की मुख्यमंत्री ममता बनर्जी ने आज कहा कि दिल्ली के निजामुद्दीन मरकज में तब्लीगी जमात के आयोजन में शामिल हुए पश्चिम बंगाल के 71 लोगों की पहचान कर ली गई है  । 

  


तब्लीगी जमात आयोजन में शामिल लोगों की हो रही खोज
निजामुद्दीन में तब्लीगी जमात के धार्मिक आयोजन में शामिल होने गए और उनके संपर्क में आए छत्तीसगढ़ के लोगों की खोज की जा रही है  । राज्य के वरिष्ठ अधिकारियों ने बुधवार को यहां बताया कि तब्लीगी जमात आयोजन में छत्तीसगढ़ के कई लोगों के शामिल होने की जानकारी मिली है  । इनमें से 101 लोगों की पहचान कर उन्हें पृथक केद्रों में भेजा गया है  ।

35 लोगों का अहमदनगर में पता चला
दिल्ली के निजामुद्दीन इलाके में पिछले माह हुए धार्मिक आयोजन में शामिल कम से कम 35 लोगों का महाराष्ट्र के अहमदनगर में होने का पता चला है  । अधिकारी ने बुधवार को बताया कि इन 35 लोगों में से 29 इंडोनेशिया, तंजानिया, दक्षिण अफ्रीका, घाना और अन्य देशों के नागरिक हैं जबकि शेष स्थानीय निवासी हैं  । उन्होंने बताया कि समूह का हिस्सा रहा एक विदेशी और एक स्थानीय व्यक्ति कोरोना वायरस से संक्रमित पाया गया है  ।

उत्तराखंड के सभी 26 लोग अभी दिल्ली में ही: पुलिस
कोरोना वायरस संकट के बीच निजामुद्दीन मरकज में शामिल होने गई उत्तराखंड की जमात के सभी 26 सदस्य अभी दिल्ली में ही हैं  । उत्तराखंड पुलिस महानिदेशक(कानून एवं व्यवस्था) अशोक कुमार ने यहां बताया कि निजामुद्दीन मरकज में उत्तराखंड से शामिल जमात के सभी 26 लोग अभी दिल्ली में ही हैं  । उन्होंने कहा कि इन लोगों की मोबाइल लोकेशन से भी इस बात की पुष्टि कर ली गई है  । हालांकि, कुमार ने कहा कि तबलीगी जमातें देश में एक जगह से दूसरी जगह आती-जाती रहती हैं और ऐसे में अगर किसी भी सदस्य में कोरोना संक्रमण के लक्षण नजर आयें तो उसे छुपाना नहीं चाहिए और सामने आना चाहिए  ।

मुरादाबाद में 36 लोग मिले
दिल्ली मरकज से आए 36 लोग मुरादाबाद में मिले हैं, पुलिस ने इन्हें आईसोलेशन सेंटर भेजा है  । इनकी संख्या में और हो सकता है इजाफा 

सम्भल के दो लोगों को पृथक किया गया
दिल्ली के निजामुद्दीन मरकज में शामिल दो लोगों को बुधवार को सम्भल प्रशासन ने पृथक कर दिया है और उनके नमूने लिए जा रहे हैं  । जिलाधिकारी अविनाश कृष्ण सिंह ने बताया कि प्रदेश सरकार के निर्देश पर जगह जगह चेकिंग की जा रही है, सम्भल में दो लोग ऐसे आए हैं जिन्होंने हमें बताया कि हम जमात में शामिल होकर आए हैं  । उन दोनों को पृथक कर दिया गया है और दोनों के नमूने लिए जा रहे हैं  ।

तेलंगाना से गए थे 1200 लोग
तेलंगाना के स्वास्थ्य मंत्री एटाला राजेंद्र ने बताया कि राज्य के लगभग 1,200 लोग दिल्ली के मरकज में शामिल हुए थे, उनमें से कुछ कोरोना से संक्रमित पाए गए  । इनमें से छह की मृत्यु हो गई  । पिछले तीन दिनों में जो लोग मरकज के लिए दिल्ली गए थे वो कोरोना वायरस से संक्रमित पाए गए  । 

गुजरात के 72 लोग थे शामिल
गुजरात के डीजीपी शिवानंद झा ने बताया कि गुजरात के 72 लोग, जिनमें अहमदाबाद के 34, भावनगर के 20 और मेहसाणा के 12 लोग शामिल हैं, ये सभी लोग दिल्ली में तब्लीगी जमात के कार्यक्रम में शामिल हुए थे  । भावनगर का एक व्यक्ति कोरोना से संक्रमित था उसका निधन हो गया, जबकि अन्य 71 लोगों को क्वारंटीन में रखा गया है  ।  

19 लोगों की पहचान कर पृथक रखा गया
सोनीपत पुलिस ने 19 लोगों की पहचान की है जिन्होंने दिल्ली के निजामुद्दीन इलाके में आयोजित तब्लीगी मरकज में भाग लिया था  । डीएसपी रविंदर ने बताया कि पुलिस ने 19 लोगों की पहचान की गई है  । इन 19 लोगों में से 11 लोग शहर की देवडु कॉलोनी में मिले जबकि अन्य लोग ईदगाह कॉलोनी में पाए गए  । पुलिस ने तुरंत ही इन सभी लोगों को पृथक कर दिया है  । सोनीपत के उपायुक्त डॉ अंशज सिंह और एसएसपी जश्नदीप सिंह रंधावा ने पूरे जिले में और भी ज्यादा सख्ती के साथ लॉकडाउन को लागू करने का आदेश जारी किया है  । इसके तहत सोनीपत पुलिस शाम साढ़े पांच बजे से पूरे शहर में फ्लैग मार्च करेगी  ।

निजामुद्दीन से लौटे 167 लोगों को पृथक तौर पर रखा गया: हिमाचल के डीजीपी
दिल्ली के निजामुद्दीन में तब्लीगी जमात के आयोजन में शिरकत करने के बाद हिमाचल प्रदेश लौटे कुल 167 लोगों को पृथक रखा गया है  । राज्य के पुलिस महानिदेशक सीताराम मरडी ने बुधवार को इस बारे में बताया  । डीजीपी ने कहा कि उनकी पहचान की गई है और राज्य के विभिन्न जिलों में उन्हें पृथक तौर पर रखा गया  । एसपी (कानून एवं व्यवस्था) कुशल शर्मा ने बताया कि सबसे ज्यादा बद्दी में 53 लोगों, ऊना में 35 लोगों, सिरमौर में 32 लोगों, शिमला में 23 लोगों और कांगड़ा व चंबा में 10-10 और मंडी में चार लोगों को पृथक रखा गया है  ।


  

महाराष्ट्र में 335 तक पहुंची मरीजों की संख्या, 146 परिसर सील किए गए

  

देश की आर्थिक राजधानी मुंबई में कोरोना वायरस का संक्रमण दिनोदिन बढ़ता जा रहा है  । महाराष्ट्र में सबसे ज्यादा संक्रमित मरीजों की संख्या मुंबई में ही है  । महाराष्ट्र में कोरोना वायरस से संक्रमित मरीजों की संख्या 335 हो गई है  । राज्य में बुधवार को 33 नए मरीज मिले  । मंगलवार को महाराष्ट्र में कोरोना संक्रमित मरीजों की संख्या 302 थी  ।
राज्य स्वास्थ्य विभाग के अनुसार बुधवार को मिले नए रोगियों में सर्वाधिक 30  मरीज मुंबई, 2 पुणे और एक बुलढाणा के है  ।
जबकि बुधवार को राज्य में कोरोना के चलते तीन मरीजों की मौत हो गई  । इनमें दो मुंबई और एक पालघर का मरीज शामिल है  । मुंबई में जिन दो मरीजों की मृत्यु हुई है उनमें एक 75 वर्षीय और दूसरा 51 साल का था  । तीनों मृतक किसी विदेश यात्रा से नहीं लौटे थे  । अभी तक महाराष्ट्र में कोरोना वायरस की वजह से 13 लोगों की मौत हो चुकी है  ।   इसी बीच मुंबई के 146 परिसरों को सील कर उन्हें नो-एंट्री जोन घोषित कर दिया गया है  । इसमे दक्षिण मुंबई, पश्चिम उपनगर और पूर्व उपनगर के अलावा मध्य मुंबई में सायन, माटुंगा, दादर और परेल इलाके के परिसर शामिल है  । संक्रमण के सामुदायिक रूप लेने का खतरा बढ़ने लगा है  । हालांकि सरकार अभी यह मानकर चल रही है कि कोरोना वायरस का दूसरा चरण ही चल रहा है  ।

दक्षिण मुंबई के 48 परिसरों में कोरोन वायरस के संक्रमित मरीज पाए गए हैं  । इसमें मालाबार हिल, वालकेश्वर, पेडर रोड, बेलासिस रोड, वरली कोलीवाड़ा, और प्रभादेवी शामिल हैं  । वरली कोलीवाडा में कोरोना पॉजिटिव मरीजों की संख्या 10 हो गई है  ।

प्रभादेवी में सबसे ज्यादा 13 मरीज मिले हैं  । बीते 24 मार्च को यहां एक खान चाल की महिला कोरोना संक्रमित हुई थी, उसके तीन दिन बाद ही उसकी मौत हो गई थी  । इसके बाद वहां कई लोगों में कोरोना का संक्रमण पाया गया  ।

वरली कोलीवाडा में 80 हजार की आबादी है  । इसके मद्देनजर प्रत्येक व्यक्ति के कोरोना वायरस की जांच संभव नहीं है  । इसलिए कोलीवाडा में बुधवार से स्वास्थ्य शिविर आयोजित किया गया है  । यहां 24 घंटे दवाखाना शुरू करने के साथ ही एक एंबुलेंस भी तैनात रखी गई है  ।

बीएमसी के एक अधिकारी ने बताया कि स्थिति ज्यादा बिगड़ी तो कोलीवाड़ा में दूध और किराना की दुकानें भी बंद की जा सकती हैं  ।
पश्चिम उपनगर में 46 परिसर 'नो गो जोन' घोषित
पश्चिम उपनगर में 46 परिसर सील किए गए हैं  । यहां बांद्रा पश्चिम और खार में कोरोना वायरस के सबसे ज्यादा मरीज पाए गए हैं  । बांद्रा पूर्व में हिल रोड, एसवी रोड, 21वां रास्ता, गवर्नमेंट कालोनी, गोरेगांव पूर्व के बिंबिसार नगर को सील किया जा चुका है  । बिंबिसार नगर में अमेरिका से आई एक 25 वर्षीय महिला कोरोना पॉजिटिव पाई गई है  । इसलिए इस परिसर को दो दिन पहले ही सील कर दिया गया है  ।

पूर्व उपनगर में 48 परिसर सील
वहीं, पूर्व उपनगर में 48 परिसर सील किए गए हैं  । बीएमसी उपायुक्त हर्षद काले ने बताया कि चेंबूर और घाटकोपर के दरम्यान कोरोना के सर्वाधिक मरीज सामने आए हैं  । इन 48 में से चेंबूर और घाटकोपर में 35 परिसरों को सील कर नो गो जोन घोषित किया गया है  । इसके अलावा मुंबई में और भी इलाको को सील कर नो गो जोन घोषित करने की प्रक्रिया जारी है  ।

खाली इमारत, होटल, कालेज आदि में आईसोलेशन कक्ष बनाने के आदेश
मुंबई मे कोरोना के मरीजों की बढ़ती संख्या को देखते हुए बीएमसी आयुक्त प्रवीण परदेशी ने सभी 24 वार्डो में खाली जगह, इमारत, फ्लैट, लॉन्ज, होटल्स, क्लब, प्रदर्शन केंद्र, महाविद्यालय, हास्टलों और जिमखाना अपने अधिकार में लेकर आईसोलेशन कक्ष तैयार करने का आदेश दिया है  ।

  

लॉकडाउन में ढिलाई, गृह मंत्रालय ने राज्यों और केंद्रशासित प्रदेशों से कहा- सख्ती से कराएं इसे लागू

  

कोरोना वायरस को लेकर लॉकडाउन की घोषणा में बरती जा रही ढील को लेकर गृह मंत्रालय ने राज्यों और केंद्रशासित प्रदेशों से गुजारिश की है कि वे इसे सख्ती से लागू करें  । केंद्रीय गृह सचिव अजय भल्ला ने कहा है कि लॉकडाउन में राज्यों और केंद्रशासित प्रदेशों द्वारा बरती जा रही ढील आपदा प्रबंधन अधिनियम का उल्लंघन है  । 
गृह सचिव ने कहा कि हाल के दिनों में यह देखा गया है कि कुछ राज्य और केंद्रशासित प्रदेशों की सरकारें गृह मंत्रालय द्वारा दिए गए लॉकडाउन उपायों में ढील बरत रही हैं  । यह आपदा प्रबंधन अधिनियम, 2005 के तहत गृह मंत्रालय द्वारा जारी किए गए लॉकडाउन के उपायों का उल्लंघन है  । 
उन्होंने कहा कि सभी राज्य सरकारों/केंद्रशासित प्रदेशों से अनुरोध है कि आपदा प्रबंधन अधिनियम, 2005 के तहत दी गई शक्तियों का प्रयोग कर गृह मंत्रालय द्वारा जारी लॉकडाउन उपायों को सख्ती से लागू करें  ।  

  












