कोरोना वॉरियर्स को सेना ने किया सलाम, कल कोविड-19 अस्पतालों पर फूल बरसाएगी वायुसेना
 
देश की जनता को सीमाओं पर सुरक्षा देने वाली सेना ने फिलहाल चल रहे कोरोना वायरस के प्रकोप के बीच लोगों की जिंदगी बचाने वाले कोरोना वॉरियर्स को सलाम किया है । भारतीय सेना ने ट्विटर पर एक वीडियो शेयर करते हुए लिखा, 'पूरे देश को कोरोना वॉरियर्स पर गर्व है । सभी नागरिक और सीमा पर तैनात जवान कोरोना को हराने के लिए उनके आत्मबल और संकल्प को सलाम करते हैं । कोरोना वॉरियर्स को धन्यवाद ।
 



इसके अलावा भारतीय वायुसेना ने कोरोना वॉरियर्स को धन्यवाद कहने का अलग तरीका निकाला है । तीन मई को वायुसेना दो फ्लाई पास्ट करेगी । सीडीएस (चीफ ऑफ डिफेंस स्टाफ) जनरल बिपिन रावत और तीनों सेनाओं के प्रमुखों ने शुक्रवार को बताया था कि इस पास्ट के दौरान कोरोना मरीजों का इलाज कर रहे अस्पतालों पर फूल बरसाए जाएंगे । दो फ्लाई पास्ट में से एक श्रीनगर से त्रिवेंद्रम और दूसरा डिब्रूगढ़ से कच्छ के बीच होगा ।  
सेना कोरोना अस्पतालों के पास देगी बैंड परफॉरमेंस
इसके अलावा भारतीय सेना लगभग हर जिले में कोरोना अस्पतालों के पास बैंड परफॉरमेंस करेगी और भारतीय नौसेना अपनी जान पर केलकर दूसरों की जान बचाने में लगे ऐसे लोगों के सम्मान में अपने जंगी जहाज रोशन करेगी । जनरल रावत ने शुक्रवार को कहा था कि तीनों सेनाएं देश के साथ मजबूती से खड़ी हैं । हम हर कोरोना वॉरियर के साथ हैं । हम यह लड़ाई जीतेंगे, तो यह हर नागरिक के अनुशासन और सब्र का नतीजा होगी । 
तटरक्षक बल भी रोशन करेगा जहाज, बरसाएगा फूल
वहीं, भारतीय तटरक्षक बल के अधिकारियों ने बताया कि बल के 46 जहाज रोशन किए जाएंगे । 7516 किलोमीटर की तटरेखा को शामिल करते हुए 25 स्थानों पर हरी रोशनी छोड़ी जाएगी और जहाज के सायरन बजाए जाएंगे । इसके साथ ही करीब 10 हेलिकॉप्टर पांच स्थानों पर कोविड-19 अस्पतालों पर फूल बरसाएंगे ।
	
India News 
क्या भारत में फैल रहे कोरोना वायरस ने अपना स्वरूप बदला है? आईसीएमआर करेगा अध्ययन
2 मई 2020
	
India News 
Lockdown 3.0 : ग्रीन और ऑरेंज जोन में खुलेंगे सैलून, ई-कॉमर्स को भी अनुमति
2 मई 2020
	
India News
डीजीसीए ने जारी किया सर्कुलर, 17 मई तक बंद रहेंगी घरेलू और अंतरराष्ट्रीय उड़ानें
2 मई 2020
	
India News
इस तस्वीर के सस्पेंस ने लोगों को किया हैरान, पहली बार में आप भी नहीं पकड़ पाएंगे
29 मई 2020
	
Meerut
दर्द भरी है तीन दशक की ये कहानी... अब तक तबाह हुए 1500 से ज्यादा आशियाने, पढ़िए- ये खास रिपोर्ट
29 मई 2020
	
India News
लॉकडाउन 5.0 पर मंथन, पीएम मोदी और अमित शाह के बीच हुई बैठक
29 मई 2020
corona warriors indian army indian air force indian navy flower shower on hospital
अमर उजाला की खबरों को फेसबुक पर पाने के लिए लाइक करें


रहें हर खबर से अपडेट, डाउनलोड करें Android Hindi News apps, iOS Hindi News apps और Amarujala Hindi News apps अपने मोबाइल पे|
Get all India News in Hindi related to live update of politics, sports, entertainment, technology and education etc. Stay updated with us for all breaking news from India News and more news in Hindi.

Spotlight
	
Chhattisgarh 
छत्तीसगढ़ के पहले मुख्यमंत्री अजीत जोगी का निधन, कुछ दिनों से अस्पताल में थे भर्ती
29 मई 2020
	
Dehradun
Coronavirus in Uttarakhand : उत्तराखंड में फूटा कोरोना बम, आज दोपहर दो बजे तक मिले 94 पॉजिटिव
29 मई 2020
	
Bollywood
भाई हो तो ऐसा! अक्षय ने बहन को संक्रमण से बचाने के लिए बुक करा ली मुंबई-दिल्ली की पूरी फ्लाइट
29 मई 2020
	
Bollywood
टिड्डियों को पकड़कर खा रहा था ये शख्स, भड़कीं प्रियंका चोपड़ा की बहन मीरा, कहा- 'कोरोना वायरस से उन्होंने...'
29 मई 2020
	
Bollywood
भारत में टिड्डियों के हमले पर जायरा वसीम ने कही ऐसी बात, ट्रोलर्स बोले- 'चूहे खाने के बाद बिल्ली हज को चली'
29 मई 2020
	
Auto News
अब बिना खरीदे कार के मालिक बन सकेंगे आप, कार कंपनियां ला रही हैं ये खास स्कीम
29 मई 2020
	
Jammu
पुलवामाः बारूदी कार का मालिक है आतंकी हिदायतुल्ला मलिक, जुलाई 2019 से घाटी में फैला रहा आतंक
29 मई 2020
	
Health & Fitness
इस टेस्ट किट में फूंक मारने से पता चलेगा कोरोना है या नहीं, लैब की भी जरूरत नहीं होगी
29 मई 2020
	
India News 
चीन विवाद: ट्रंप बोले- अच्छे मूड में नहीं पीएम मोदी, भारत ने दावे को किया खारिज
29 मई 2020
	
Bareilly
300 चमगादड़ों की मौत मामले में पोस्टमार्टम रिपोर्ट से चौंकाने वाला खुलासा, सामने आया सच
29 मई 2020

 
क्या भारत में फैल रहे कोरोना वायरस ने अपना स्वरूप बदला है? आईसीएमआर करेगा अध्ययन
 
वैज्ञानिक ने कहा कि इस अध्ययन से यह भी पता चल सकेगा कि क्या समय के साथ वायरस और घातक हुआ है या इसकी संक्रमण क्षमता में बढ़ोत्तरी हुई है । इस अध्ययन के लिए कोविड-19 मरीजों के सैंपल लिए जाएंगे । उन्होंने कहा, लॉकडाउन खत्म होने के बाद अध्ययन तुरंत शुरू हो सकता है क्योंकि अभी परिवहन सेवाओं के बंद होने के चलते विभिन्न राज्यों  से सैंपल लाना मुश्किल है । 
एक अन्य वैज्ञानिक ने बताया कि पूरा इंफ्लुएंजा डाटा साझा करने की वैश्विक पहल (GISAID या ग्लोबल इनीशिएटिव ऑफ शेयरिंग ऑल इंफ्लुएंजा डाटा) के मुताबिक दूसरे देशों के मुकाबले भारत में कोरोना वायरस में अधिकतम 0.2 से 0.9 फीसदी बदलाव पाया गया है । 
सभी इंफ्लुएंजा वायरस सीक्वेंस और संबंधित चिकित्सकीय और महामारी विज्ञान संबंधी आंकड़ों को अंतरराष्ट्रीय स्तर पर साझा करने को बढ़ावा देने वाले GISAID के पास सार्स-कोव2 (SARS-CoV2) के लगभग 7000 पूरे जीनोम सीक्वेंस हैं । ये जीनोम सीक्वेंस दुनिया भर की उन लैब की ओर से जमा कराए गए हैं जहां म्यूटेशन के आधार पर वायरस का वर्गीकरण किया गया है ।  
 
वैज्ञानिक ने कहा कि यह संभव है कि विभिन्न देशों से भारत आने वाले लोग अपने साथ विभिन्न कोरोना वायरस लाए हों । भारत में अभी तक इस वायरस के तीन प्रकार पाए गए हैं । इनमें से एक वुहान से था और बाकी दो इटली और ईरान से थे । इनमें ईरान के वायरस का सीक्वेंस चीन के वायरस से मिलता-जुलता था । 

आईसीएमआर के महामारी विज्ञान और संचारी रोग विभाग के अध्यक्ष डॉ. रमन गंगाखेडकर ने कहा, 'हमें यह जानने में अभी कुछ समय लगेगा, लेकिन म्यूटेशन की वजह से संभावित टीके के अप्रभावी होने की संभावना नहीं होती है, क्योंकि वायरस के सभी प्रकारों में एंजाइम एक ही होता है । साथ ही, भारत में यह तीन महीने से है और यह इतनी जल्दी म्यूटेट नहीं होता है ।'

बता दें कि कोविड-19 के लिए वैक्सीन विकसित करने के लिए पूरी दुनिया में चल रही कोशिशों में छह भारतीय कंपनियां भी इस जानलेवा वायरस की रोकथाम के लिए  की वैक्सीन विकसित करने पर काम कर रही हैं । अभी तक करीब 70 वैक्सीन की जांच की जा चुकी है और कम से कम तीन को ह्यूमन ट्रायल (मानव परीक्षण) के लिए चुना गया है, लेकिन साल 2021 से पहले वैक्सीन का बाजार में आना अभी संभव नहीं लग रहा है । 

कोविड-19 के लिए दवाओं और प्रभावी इलाज विकसित करने के लिए भारत ने विश्व स्वास्थ्य संगठन (डब्ल्यूएचओ) की बहुराष्ट्रीय 'एकता ट्रायल' (solidarity trial) पहल से भी अनुबंध किया है । 

केंद्रीय स्वास्थ्य और परिवार कल्याण मंत्रालय की ओर से जारी आंकड़ों के मुताबिक, पिछले 24 घंटे में 2293 नए मामले सामने आए हैं और 71 लोगों की मौत हो गई है । इसके बाद देशभर में कोरोना पॉजिटिव मामलों की कुल संख्या 37,336 हो गई है । जिसमें 26,167 सक्रिय हैं, 9951 लोग स्वस्थ हो चुके हैं या उन्हें अस्पताल से छुट्टी दे दी गई है और 1218 लोगों की मौत हो चुकी है ।
 
क्या होती है कॉन्टेक्ट ट्रेसिंग, कोरोना से लड़ने में कैसे है कारगर?
 
महामारी घोषित हो चुके कोरोना वायरस के संक्रमण को रोकने के लिए दो ही चीजें कारगर हैं, पहला- आइसोलेशन और दूसरा कॉन्टेक्ट ट्रेसिंग । ऐसा नहीं है कि कॉन्टेक्ट ट्रेसिंग का इस्तेमाल पहली बार किसी महामारी को रोकने में हो रहा है । महामारी को रोकने में सबसे बड़ा हथियार कॉन्टेक्ट ट्रेसिंग ही है । विश्व स्वास्थ्य संगठन ने भी कॉन्टेक्ट ट्रेसिंग को लेकर गाइडलाइंस जारी किए हैं । तो आइए समझते हैं कॉन्टेक्ट ट्रेसिंग होता क्या है और यह काम कैसे करता है?
क्या है कॉन्टेक्ट ट्रेसिंग?

corona sample for demo - फोटो : pti
कॉन्टेक्ट ट्रेसिंग का हिंदी अनुवाद करें तो इसे संपर्क अनुरेखण कहा जाएगा । कॉन्टेक्ट ट्रेसिंग में उन लोगों को चिन्हित किया जाता है जिनसे संक्रमण या किसी बीमारी के फैलने का खतरा रहता है । अगर हमें इस बात की जानकारी हो जाती है कि फलां आदमी को संक्रमण है तो महामारी की स्थिति में यह भी संभव है कि उस संक्रमित व्यक्ति के कारण किसी और में भी संक्रमण फैल जाए । ऐसे में उस संक्रमित व्यक्ति पर नजर रखने की जरूरत पड़ती है और इसी प्रकिया को महामारी विज्ञान में कॉन्टेक्ट ट्रेसिंग कहा गया है ।

महामारी के दौरान संक्रमण का पता लगाने और उसे रोकने का यह सबसे सरल और पुराना तरीका है । यदि आप ऑनलाइन फिल्में देखते हैं तो आपको हॉलीवुड फिल्म कॉन्टेजिअन (Contagion) जरूर देखनी चाहिए, क्योंकि इस फिल्म में कॉन्टेक्ट ट्रेसिंग को बहुत ही आसान तरीके से समझाया गया है । इस फिल्म से आपको पता चलेगा कि कोरोना जैसी महामारी कैसे और कितनी तेजी से फैलती है ।
कैसे काम करता है कॉन्टेक्ट ट्रेसिंग?

corona sample - फोटो : PTI
कॉन्टेक्ट ट्रेसिंग के लिए जारी गाइडलाइन के मुताबिक जब किसी शख्स में बीमारी की पुष्टि होती है तो उसकी मौजूदा स्थिति के अनुसार उस पर नजर रखी जाती है । उसकी ट्रैवल हिस्ट्री के बारे में जानकारी जुटाई जाती है । इसके अलावा उस शख्स ने पिछले 14 दिनों में किस-किस से मुलाकात की है, उसका भी ब्योरा लिया जाता है । शख्स के पूरे परिवार की स्क्रीनिंग होती है । साथ ही उन लोगों की भी लिस्ट बनाई जाती है जिन्होंने संक्रमित शख्स के छह मीटर के दायरे में 30 मिनट से अधिक वक्त बिताया हो ।
पहचान उजागर किए बिना दी जाती है जोखिम की जानकारी

thermometer gun - फोटो : PTI
संक्रमित शख्स के संपर्क में आए सभी लोगों को लिस्ट बनाई जाती है और उन्हें संभावित जोखिम के बारे में बताया जाता है, हालांकि लोगों को अलर्ट करते समय संक्रमित शख्स की पहचान नहीं बताई जाती है । इसके बाद सभी संदिग्ध लोगों और संक्रमित शख्स के साथ इस तरह से व्यवहार किया जाता है ताकि उनके अंदर इस बात का डर हो जाए कि उनकी बीमारी के बारे में लोगों को पता चल सकता है । ऐसे में डर के मारे लोग खुद को क्वारंटीन या आइसोलेट कर लेते हैं, जबकि डॉक्टर्स की नजर संदिग्ध और मरीज दोनों पर रहती है ।


कॉन्टेक्ट ट्रेसिंग के लिए हो रहा टेक्नोलॉजी का इस्तेमाल

aarogya setu app - फोटो : amar ujala/प्रदीप पाण्डेय
कोरोना वायरस के मामले में दुनिया के अधिकतर देश कॉन्टेक्ट ट्रेसिंग के लिए मोबाइल एप की मदद ले रहे हैं । कई देश स्मार्ट रिस्टबैंड और क्यूआर का भी सहारा ले रहे हैं । भारत सरकार ने कॉन्टेक्ट ट्रेसिंग के लिए आरोग्य सेतु एप लॉन्च किया है जो कि एंड्रॉयड और आईओएस दोनों प्लेटफॉर्म पर मौजूद है । कॉन्टेक्ट ट्रेसिंग एप जीपीएस लोकेशन और ब्लूटूथ के जरिए काम करते हैं । ये एप संक्रमित इलाके में जाने पर लोगों को अलर्ट करते हैं ।
 
ग्रीन और ऑरेंज जोन में खुलेंगे सैलून, ई-कॉमर्स को भी अनुमति
 
चार मई से शुरू हो रहे राष्ट्रव्यापी लॉकडाउन के तीसरे चरण में ग्रीन और ऑरेंज जोन को कुछ राहतें दी जाएंगी जिन पर अभी तक प्रतिबंध था । केंद्रीय गृह मंत्रालय ने शनिवार को स्पष्ट किया कि लॉकडाउन के तीसरे चरण में ग्रीन और ऑरेंज जोन में सैलून को खोलने की अनुमति होगी । इसके अलावा ई-कॉमर्स कंपनियां भी इन क्षेत्रों में गैर-जरूरी वस्तुओं की बिक्री भी कर सकेंगी ।
बता दें कि गृह मंत्रालय ने शुक्रवार को लॉकडाउन दो हफ्ते के लिए बढ़ाते हुए इसे 17 मई तक कर दिया था । गृह मंत्रालय के एक प्रवक्ता ने कहा कि ग्रीन और औरेंज जोन में ई-कॉमर्स कंपनियों द्वारा गैर जरूरी सामानों की बिक्री पर प्रतिबंध नहीं होगा । उन्होंने कहा कि इन इलाकों में नाई की दुकानें और सैलून भी खोलने की अनुमति होगी । ये छूट चार मई से प्रभावी होंगी । वहीं, रेड जोन में ई-कॉमर्स कंपनियों को केवल आवश्यक वस्तुओं की बिक्री करने की अनुमति होगी । रेड जोन में नाई की दुकान और सलून आदि नहीं खुलेंगे । 
 स्वास्थ्य मंत्रालय के आंकड़ों के मुताबिक शुक्रवार तक देश में रेड जोन की संख्या 130 थी । उत्तर प्रदेश में सबसे ज्यादा रेड जोन हैं जहां इनकी संख्या 19 है । वहीं, महाराष्ट्र में 14 रेड जोन हैं । आंकड़ों के मुताबिक शुक्रवार तक देश में ऑरेंज जोन की संख्या 284 और ग्रीन जोन की संख्या 319 है । वहीं, राष्ट्रीय राजधानी नई दिल्ली के सभी 11 जिले रेड जोन में हैं । 
 
