रिसर्च: बेरहम कोरोना... नहीं देखता उम्र, बच्चों पर भी कर रहा हमला, पढ़िए ये खास रिपोर्ट
 
अभी यह रिसर्च तो की जा रही है कि कोरोना वायरस बच्चों को किस हद तक प्रभावित करता है, लेकिन मेरठ में एक साथ आठ बच्चियां कोरोना संक्रमित पाई गई हैं, जिससे स्वास्थ्य विभाग में हड़कंप मचा है । इनकी उम्र महज तीन से आठ साल है । यह सभी जैदी फार्म के रहने वाले एक ही परिवार की बच्चियां हैं । इन्हें मुलायम सिंह यादव मेडिकल कॉलेज में भर्ती कराया गया है । यानि कोरोना बेरहम है, यह उम्र देखकर शिकार नहीं करता । मेरठ में अब तक दो दिन के नवजात से लेकर आठ साल तक के 14 बच्चे कोरोना की चपेट में आ चुके हैं ।
नजर नहीं आ रहे लक्षण
कोरोना वायरस मेरठ में नौ लोगों की जान ले चुका है, लेकिन अभी तक राहत की बात ये थी कि इस वायरस ने बच्चों को अपना शिकार नहीं बनाया था, मगर अब बच्चे भी चपेट में आने लगे हैं । एक वजह यह भी है कि अभी तक उन्हीं लोगों का टेस्ट किया जा रहा है, जिनमें कोरोना के लक्षण नजर आ रहे हैं या जो मरीज़ों के संपर्क वाले हैं । इनमें बच्चों की संख्या बहुत ही कम या यूं कहें कि ना के बराबर है । हो सकता है बच्चों में भी ये संक्रमण हो, लेकिन अभी उसके लक्षण नजर नहीं आ रहे हैं । जो बच्चे मिले हैं उनमें आधे से ज्यादा बच्चों में संक्रमण नजर नहीं आ रहे हैं । दो तो नवजात हैं । दो नवजातों की मां पॉजिटिव थी
सीएमओ डॉ. राजकुमार ने बताया कि अभी तक ये पता नहीं चल पाया है कि ये नवजात गर्भ से ही संक्रमित थे या पैदा होने के बाद संक्रमित हुए । दोनों ही केस में नवजातों की मां कोरोना पॉजिटिव थीं । कोविड-19 अस्पताल के प्रभारी डॉ. तुंगवीर सिंह आर्य ने बताया कि कोरोना आम तौर से एक इंसान से दूसरे इंसान में फैलता है, चूंकि वयस्क लोगों का ही बाहर आना-जाना, घूमना-फिरना और लोगों से मिलना ज्यादा होता है लिहाजा इस वायरस का शिकार भी वही ज्यादा होते हैं । अब लगभग सभी लोग अपने-अपने घरों में हैं और बच्चों के साथ समय बिता रहे हैं । ऐसे में अगर कोई व्यक्ति कोरोना संक्रमित है तो बच्चों में भी कोरोना संक्रमण देखने को मिल रहा है ।
बच्चों ने पूछा, मम्मी कहां जा रहे हैं हम
जैदी फार्म के इस परिवार की तीन महिलाएं भी संक्रमित हैं ऐसे में वे भी मेडिकल कॉलेज में बच्चों के साथ गईं हैं । बच्चे उनसे पूछ रहे थे कि मम्मी हम गाड़ी में कहां जा रहे हैं । महिलाओं ने उन्हें समझाया कि अभी कुछ दिन के लिए दूसरे घर में रहने के लिए जा रहे हैं ।

यह भी पढ़ें: कोरोना के मरीजों पर की गई स्टडी, खास रिपोर्ट में पढ़िए- किस उम्र के युवाओं से हार जाता है कोरोना

कोरोना से ऐसे बचाएं बच्चों को 
साबुन से हाथ धोकर, सोशल डिस्टेंसिंग बनाकर और आस-पास का इलाका संक्रमित होने से बचाकर ही कोरोना से बचा जा सकता है । बच्चों को बताएं कि अगर कहीं किसी चीज को हाथ से छुआ है, तो अपना हाथ चेहरे पर ना लगाएं । खुद भी तुरंत हाथ साबुन से धोएं और बच्चों को भी ऐसा करने को कहें । ये परिवार की जिम्मेदारी है कि वो अपने बच्चों को बताएं कि ये कितना ख़तरनाक है, और इससे कैसे बचा जा सकता है ।

नोट- इन खबरों के बारे आपकी क्या राय हैं । हमें फेसबुक पर कमेंट बॉक्स में लिखकर बताएं ।

शहर से लेकर देश तक की ताजा खबरें व वीडियो देखने लिए हमारे इस फेसबुक पेज को लाइक करें
 
वंदे भारत मिशन : 15 मई से शुरू होगा दूसरा चरण, अभियान का होगा विस्तार
 
विदेशों में फंसे भारतीय नागरिकों को अपने देश  वापस लाने के लिए भारत सरकार द्वारा शुरू किए गए वंदे भारत मिशन का दूसरा चरण 15 मई से शुरू होगा । आधिकारिक सूत्रों ने बताया कि इस चरण में अभियान का विस्तार किया जाएगा और मध्य एशिया के साथ विभिन्न यूरोपीय देशों में फंसे भारतीय नागरिकों को वापस लाया जाएगा । 
सूत्रों ने कहा कि भारत अगले सप्ताह अपने इस मिशन का विस्तार करेगा ताकि कजाकिस्तान, उज्बेकिस्तान, रूस, जर्मनी, स्पेन और थाईलैंड आदि देशों में फंसे भारतीयों को वापस लाया जा सके । पहले चरण में सात से 15 मई के बीच 12 देशों से लगभग 15,000 लोगों की वापसी होगी । इसके लिए 64 उड़ानों का संचालन होगा । 
ढाका से श्रीनगर पहुंचे 167 छात्र, सिंगापुर से दिल्ली आए 234 भारतीय
इससे पहले मिशन के तहत एयर इंडिया का एक विमान सिंगापुर में फंसे भारतीयों को लेकर शुक्रवार सुबह दिल्ली हवाईअड्डे पर उतरा । वहीं, बांग्लादेश में फंसे जम्मू-कश्मीर के छात्र-छात्राओं को लेकर ढाका से पहला विमान भी श्रीनगर पहुंचा । एयरलाइन के वरिष्ठ अधिकारियों ने बताया कि सिंगापुर से 234 यात्री और बांग्लादेश से 167 छात्र-छात्राओं को लाया गया है ।
नौसेना का ऑपरेशन समुद्रसेतु, मालदीव से देश वापस आए भारतीय
दूसरी ओर विदेशों में फंसे भारतीयों को समुद्र के रास्ते वापस लाने के लिए भारतीय नौसेना द्वारा शुरू किए गए ऑपरेशन समुद्रसेतु के तहत नौसेना के पोत जलश्व से मालदीव में फंसे भारतीय नागरिकों का पहला समूह आज भारत लाया गया । सूत्रों ने बताया कि इसके बाद भारतीय नौसेना का पोत आईएनएस जलश्व लगभग 700 लोगों के साथ शुक्रवार दोपहर माले से कोच्चि के लिए रवाना हो चुका है ।
 
ग्रीन व ऑरेंज जोन के फिर से रेड में बदलने से बढ़ी चिंता
 
तीन दिन में एक दर्जन से अधिक ग्रीन व ऑरेंज जोन फिर से रेड जोन में बदले हैंं । इससे चिंता बढ़ गई है । उम्मीद है कि मई के तीसरे हफ्ते में उल्टा चक्र शुरू होगा । अप्रैल मध्य के बाद संक्रमण में कमी से सरकार उत्साहित थी । उम्मीद थी कि मई के दूसरे हफ्ते से कमी शुरू होगी, पर 3-4 दिन से उच्चतम स्तर पर है । मुख्य चिंता दिल्ली, मुंबई व अहमदाबाद में तेज रफ्तार है ।
डरा रहा मुंबई, दिल्ली व अहमदाबाद
मुंबई, दिल्ली और अहमदाबाद में संक्रमितों की संख्या में तीन-चार दिनों में बहुत तेजी आई है । दिल्ली में रोज दोगुने मरीज सामने आ रहे हैं । 5500 से अधिक मरीज हैं । मुंबई में 12000 और गुजरात के 6600 में ज्यादातर अहमदाबाद के हैं ।

इस महीने घूमेगा पहिया...
रणनीतिकारों का मानना है, कुछ दिन तक कोरोना का व्यापक कहर हो सकता है । मगर, तीसरे हफ्ते से एक ओर संक्रमिताें की संख्या घटेगी तो वहीं, स्वस्थ होने की दर भी 50% संख्या को पार कर जाएगी ।
 
