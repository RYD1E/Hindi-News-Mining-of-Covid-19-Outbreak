आरोग्य सेतु एप से निजता का हनन नहीं, अधिकतम 60 दिन तक रखा जाएगा डेटा
 
स्वास्थ्य मंत्रालय व गृह मंत्रालय ने प्रेस कांफ्रेंस में आज कोरोना वायरस को लेकर नई जानकारियां दीं । इस दौरान गृह मंत्रालय ने कहा कि आज ट्रेन से आवाजाही को लेकर दिशा-निर्देश जारी किए गए हैं । वहीं, स्वास्थ्य मंत्रालय ने बताया कि पिछले 24 घंटे में 1559 मरीज ठीक हुए हैं और रिकवरी रेट 31 फीसदी पहुंच चुका है । प्रेस कांफ्रेंस में मौजूद एम्पावर्ड ग्रुप-9 के चेयरमैन अजय साहनी ने कहा कि आरोग्य सेतु ऐप से निजता का हनन नहीं होगा, अधिकतम 60 दिन तक डेटा रखा जाएगा । साथ ही कहा कि आईसीएमआर ने कोविड 19 जांच के लिए एलिसा टेस्ट विकसित किया है । 
गृह मंत्रालय ने कहा
आज ट्रेन से आवाजाही को लेकर दिशा-निर्देश जारी किए गए हैं ।
12 मई से रेलवे विशेष रेलगाड़ियां चला रहा है । 
कंफर्म ई-टिकट होने पर ही यात्रा की इजाजत ।
राज्य सुनिश्चित करें कि श्रमिक सड़कों व रेल पटरियों पर न चलें । 
अभी तक 468 विशेष ट्रेन चलाई गईं । करीब 5 हजार लोगों ने यात्रा की । 
वंदे भारत मिशन के तहत 10 मई तक करीब 4 हजार भारतीय नागरिक विदेशों से लाए गए । 
आईएनएस जलाश्व से 698 लोग वापस लौटे । 
आईएनएस मगर मालदीव में फंंसे 200 लोगों को लेकर माले से निकला । 

स्वास्थ्य मंत्रालय ने कहा 
अब तक 20917 मरीज ठीक हुए हैं, 44029 सक्रिय मामले हैं ।
पिछले 24 घंटे में 4213 मामले सामने आए हैं । 
कुल संक्रमितों की संख्या 67,152 पहुंच गई है ।  
24 घंटे में 1559 लोग स्वस्थ हुए । 
रिकवरी रेट बढ़कर 31 फीसदी हुआ । 
डिस्चार्ज के बाद सात दिन तक होम क्वारंटीन का पालन करना होगा । 
बहुत कम लक्षण वाले मामलों में होम क्वारंटीन के बाद टेस्ट की जरूरत नहीं । 
डिस्चार्ज पॉलिसी होम क्वारंटीन लोगों के लिए लागू नहीं ।  
जिसे कोरोना के लक्षण हैं, वो इसे छुपाए नहीं ।
गंभीर मामलों में मरीज को पूरी तरह ठीक होने पर ही छुट्टी मिलेगी ।  
हमें बीमारी से लड़ना है, बीमार से नहीं ।  
उत्तर-पूर्वी राज्यों में कोविड-19 की स्थिति की समीक्षा हुई । 
एम्पावर्ड ग्रुप-9 के चेयरमैन अजय साहनी ने कहा
आरोग्य सेतु एप से निजता को कोई खतरा नहीं है ।
डेटा का दुरुपयोग नहीं होगा, अधिकतम 60 दिन तक रखा जाएगा डेटा ।
पॉजिटिव मरीजों का डेटा ही सर्वर पर भेजा जाता है । 
अभी तक केवल 13 हजार ही ऐसे लोग हैं जो पॉजिटिव हैं और आरोग्य सेतु पर हैं । 
किसी भी तरह से डेटा का दुरुपयोग नहीं होगा । 
ये बहुत ही सुरक्षित एप है और गोपनीयता का पूरा ध्यान रखा जाएगा ।
अब तक 9.8 करोड़ स्मार्टफोन में आरोग्य सेतु ऐप डाउनलोड किया जा चुका है । यह कल से Jio फीचर स्मार्टफोन पर उपलब्ध होगा ।
इस एप को डाउनलोग करने वालों की संख्या जल्द 10 करोड़ हो जाएगी । 
आरटी-पीसीआर टेस्ट के लिए भी एप बनाया गया है । 
इससे कंटेनमेंट जोन को चिन्हित किया जा सकता है । 
आईसीएमआर ने कोविड 19 की जांच के लिए एलिसा टेस्ट विकसित किया । 
आगे चलकर देश में 697 हॉटस्पॉट बन सकते हैं, राज्यों को ये जानकारी दे दी गई है । 
 
