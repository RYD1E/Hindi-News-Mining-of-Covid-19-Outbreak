कोरोना वायरस लॉकडाउन में ऐसी दिखती हैं भारत की ये 10 मशहूर जगहें
नई दिल्ली, लाइफस्टाइल डेस्क । कोरोना वायरस पूरी दुनिया में बड़ी रफ्तार से भयानक आपातकाल जैसी स्थिति में तबदील हो गया है । अभी तक दुनिया भर में करीब 30 लाख लोग इस ख़तरनाक इंफेक्शन के शिकार हो चुके हैं, वहीं दो लाख से ज़्यादा लोग अपनी जान गवां चुके हैं । यही वजह है कि कोरोना वायरस तेज़ी से फैलने वाला अब तक का सबसे ख़तरनाक इंफेक्शन्स बन गया है ।
लाखों लोगों की जान ले चुकी इस बीमारी का इस वक्त कोई इलाज उपलब्ध नहीं है । यही वजह है कि दुनियाभर में कोरोना वायरस के तेज़ी से फैलते कहर की वजह से ज़्यादातर देशों में लॉकडाउन लगाया गया है । भारत में भी सरकार द्वारा घोषित लॉकडाउन का सख्ती से पालन हो रहा है । आज हम दिखा रहे हैं भारत की कुछ मशहूर जगह, जहां लॉकडाउन की वजह से सन्नाटा छाया हुआ है ।

लॉकडाउन खत्म होने के बाद भी इन चीजों का ख्याल रखना जरूरी होगा
नई दिल्ली, लाइफस्टाइल डेस्क । कोरोना वायरस (Corona virus) का कहर कब तक जारी रहेगा, इसका कोई अंदाजा नहीं । देश और दुनिया में फिलहाल लॉकडाउन चल रहा है, लेकिन कुछ वक्त बाद लॉकडाउन खत्म हो जाएगा और जिंदगी फिर से अपनी पटरी पर आ जाएगी । लॉकडाउन खत्म होने के बाद कोरोना से बचाव की जिम्मेदारी हमारी खुद की है । लॉकडाउन खुलने के बाद एक छोटी सी गलती बड़े और गंभीर संकट का कारण बन सकती है । इसलिए आपको अपनी और अपने परिवार की जिम्मेदारी खुद निभानी होगी । हम आपको बताते हैं कि कैसे लॉकडाउन खत्म होने के बाद भी क्या-क्या सावधानियां बरतनी चाहिए और किन कामों को करने से परहेज करना चाहिए-

हैंड वॉश करना नहीं भूलें । लॉकडाउन खत्म होने के बाद भी ये निश्चित नहीं है कि कोरोना खत्म हो जाएगा । इसलिए आप अपनी हिफाजत खुद कीजिए । कोरोना से अपना बचाव खुद करना है । आप पर्सनल हाइजीन का पूरा ध्यान रखें । हाथों को थोड़ी-थोड़ी देर बाद वॉश करते रहें । ऑफिस या वर्क प्लेस पर हाथों को सेनिटाइज करना नहीं भूलें ।
मास्क का इस्तेमाल भी रहेगा जरूरी- लॉकडाउन खत्म होने का ये मतलब बिल्कुल भी नहीं है कि कोरोना वायरस पूरी तरह से खत्म हो चुका है । इसलिए लॉकडाउन खत्म होने के बाद भी बेवजह घर से बाहर न निकलें । घर से बाहर जाते वक्त मास्क का इस्तेमाल करना बिल्कुल भी बंद न करें ।
सोशल डिस्टैंसिंग का हमेशा रखें ख्याल- कोरोना वायरस के इंफेक्शन से बचाव के लिए लॉकडाउन के बाद भी सोशल डिस्टैंसिंग का पालन करना होगा । लॉकडाउन में घरों में बंद लोग दोस्तों से मिलने और पार्टी करने के लिए बेताब होंगे । आपको अभी कुछ दिनों तक पार्टी करने से दोस्तों से हाथ और गले मिलाने से परहेज करना होगा, क्योंकि भीड़भाड़ वाली जगह जाने, पार्टी करने, क्लब, बार जाने से कोविड-19 इंफेक्शन के फैलने का डर रहेगा ।
वैकेशन की प्लानिंग-लॉकडाउन खत्म होने के बाद वैकेशन की प्लानिंग कर रहे हैं तो अपनी प्लानिंग चैंज कर लें । ये बात आपको समझनी होगी कि दूसरे शहर में घूमने के दौरान आप कई लोगों के संपर्क में आएंगे, जिससे संक्रमण का खतरा हो सकता है ।
सोशल गैदरिंग-लॉकडाउन के कारण आप लोग लंबे समय से सोशल गैदरिंग नहीं कर पाए हैं, लेकिन लॉकडाउन खत्म होने के बाद भी ऐसा करने से बचें । परिवार और दोस्तों से लॉकडाउन खत्म होने के बाद भी मिलने से बचे । अगर आपके परिवार में कोई बुजुर्ग जिन्हें हार्ट प्रॉब्लम, डायबिटीज और कैंसर जैसी बीमारियां हैं और छोटे बच्चे हैं तो उन्हें संक्रमण का खतरा ज्यादा हो सकता है । इसलिए सोशल गैदरिंग से बचें । 

देश में अब तक सामने आए कुल 27,892 मामले, 872 लोगों की हुई मौत
नई दिल्ली, एएनआइ ।Coronavirus India News Update, देश में कोरोना वायरस के मामले बढ़कर 28 हज़ार के करीब पहुंच गए हैं । देश में कोरोना से मरने वालों का आंकड़ा भी बढ़कर लगभग 900 तक पहुंच गया है । केंद्रीय स्वास्थ्य एवं परिवार कल्याण मंत्रालय के ताजा आंकड़ों के मुताबिक सोमवार(27 अप्रैल) सुबह 8 बजे तक देश में कोरोना वायरस के अब तक 27,892 मामले सामने आ चुके हैं ।

वहीं देश में कोरोना वायरस के कारण मरने वालों का आंकड़ा भी बढ़कर 872 तक चला गया है । स्वास्थ्य  मंत्रालय के आंकड़ों के अनुसार देश में आए कुल 27,892 मामलों में से 20,835 मरीजों का फिलहाल इलाज चल रहा है । वहीं 6185 मरीज ठीक हो चुके हैं ।केंद्रीय स्वास्थ्य मंत्रालय के आंकड़ों के अनुसार देश में पिछले 24 घंटों में 1396 नए मामले सामने आए हैं । इस दौरान देश में 48 लोगों की कोरोना वायरस के कारण मौत हुई है ।


महाराष्ट्र में सबसे अधिक मामले

स्वास्थ्य मंत्रालय के आंकड़ों पर नजर डालें तो महाराष्ट्र कोरोना वायरस से सबसे अधिक प्रभावित राज्य दिखता है । यहां कोरोना के अब तत कुल 8068 मामले सामने आ चुके हैं । राज्य में कोरोना वायरस से मौत का आंकड़ा 342 तक पहुंच गया है । हालांकि यहां 1076 मरीज ठीक भी हो चुके हैं ।इसके बाद कोरोना से दूसरा सबसे ज्यादा प्रभावित राज्य गुजरात है । यहां कोरोना वायरस के कुल 3301 मामले सामने आ चुके हैं । गुजरात में 151 लोगों की कोरोना वायरस के कारण मौत हो चुकी है, वहीं 313 मरीज यहां ठीक हो चुके हैं ।

इसके बाद दिल्ली जो कि कोरोना संक्रमित राज्यों में तीसरे नंबर पर है, यहां अब तक कुल 2918 मामले सामने आ चुके हैं । कोरोना वायरस से मौत का आंकड़ा  54 है, वहीं 877 मरीज यहां अस्पताल से डिस्चार्ज हो चुके हैं । इसके बाद राजस्थान में कुल 2185 मामले सामने आए हैं, यहां कोरोना से 33 लोगों की मौत हो चुकी है । वहीं 518 लोग अस्पताल से छूट चुके हैं ।












