हम हैं कोरोना सुरक्षित : सोसायटी में प्रवेश करते ही खुद सैनिटाइज हो जाता है व्यक्ति
महावीर यादव, बादशाहपुर

सोहना रोड स्थित आलीशान सोसायटी ऑर्किड पैटल्स कोरोना संक्रमण को लेकर बेहद गंभीर दिख रही है । सोसायटी के पदाधिकारी खुद तो सजग हैं ही, दूसरे लोगों को भी सजग करने में कोई कसर नहीं छोड़ रहे हैं । सोसाइटी की आरडब्ल्यूए ने कोरोना वायरस संक्रमण की रोकथाम के लिए आधुनिक उपकरण लगाया है । सोसायटी के दोनों मुख्य गेट पर सैनिटाइज टनल लगाई गई है, जिसमें कोई व्यक्ति प्रवेश करता है तो वह ऑटोमैटिक सैनिटाइज हो जाता है ।

सतर्कता बरतते हुए सोसायटी के आरडब्ल्यूए के पदाधिकारी सुबह गार्ड के साथ गेट पर खड़े हो जाते हैं । सोसायटी में किसी भी बाहरी व्यक्ति का प्रवेश पूरी तरह से निषेध है । सोसायटी का कोई भी व्यक्ति बिना गैर जरूरी काम के बाहर नहीं जा सकता । इसके लिए बेहद ठोस कदम उठाए गए हैं । लॉकडाउन के नियमों को सोसायटी में पूरी तरह से लागू किया गया है । सीनियर सिटीजन की देखभाल के लिए भी अलग से व्यवस्था की गई है । सोसायटी के ऑफिस स्टाफ में कार्यरत सभी लोगों को रोजाना खाने की व्यवस्था आरडब्ल्यूए की तरफ से ही की जा रही है । मेन गेट और टावर के नीचे तैनात गार्ड को सैनिटाइजर दिए गए हैं । इसके अलावा सप्ताह में दो दिन पूरी सोसायटी को आरडब्ल्यूए अपने स्तर पर सैनिटाइज कराती हैं । अगर कोई भी व्यक्ति बिना मास्क के घूमता नजर आता है तो गार्ड उसको मास्क लगाने के लिए देते हैं ।

...

सोसायटी में लॉकडाउन के नियमों का पूरी तरहे पालन किया जा रहा है । लोगों को आरडब्ल्यूए के पदाधिकारी न केवल घरों में रहने को कह रहे हैं । बल्कि उनको कोरोना वायरस के प्रति जागरूक भी कर रहे है ।

वीपी मिश्रा, निवासी

--------

जिला प्रशासन ने लॉकडाउन के नियमों के संबंध में जो भी निर्देश दिए । उसका पूरी तरह पालन किया जा रहा है । सोसायटी को पूरी तरह से सील किया हुआ है । सुरक्षा के सभी उपाय किए गए हैं ।

- परवीन कुकरेजा

उपप्रधान, आरडब्ल्यूए

आर्किड पैटल्स

----------

सोसायटी में कोई लापरवाही नहीं बरती जा रही है । लोग खुद भी सजग हैं । सभी स्टाफ के लिए रोजाना आरडब्ल्यूए की तरफ से सोसायटी में ही खाने का प्रबंध किया गया है । लोगों को सैनिटाइज करने के लिए ऑटोमैटिक टनल लगाई गई है ।

राजीव अस्थाना

महासचिव, आरडब्ल्यूए

आर्किड पैटल्स

जानिए- क्यों 2 लड़कों की तलाश में दिल्ली की खाक छान रही पुलिस
नई दिल्ली, जागरण संवाददाता । Coronavirus LockDown: दक्षिण दिल्ली के तुगलकाबाद एक्सटेंशन में जिस दुकानदार के माध्यम से दो दर्जन लोग कोरोना वायरस संक्रमण की चपेट में आए, उस दुकान पर काम करने वाले दो लड़के अब तक गायब हैं । वहीं, दिल्ली पुलिस इन दोनों लड़की की तलाश में पूरी दिल्ली की खाक छान रही है । यहां तक कि दोनों लड़कों के मोबाइन फोन को सर्विलांस पर भी लगा दिया है, जिससे दोनों के मूवमेंट की जानकारी पुलिस को मिले । वहीं, माना जा रहा है कि जल्द ही पुलिस दोनों लड़कों को तलाशने में कामयाब हो जाएगी । दरअसल, दिल्ली पुलिस दोनों लड़कों की तलाश कर कोरोना संक्रमण के चेन की कड़ी को जोड़ने की  कोशिश में है ताकि इनके संपर्क में आए लोगों की पहचान कर उन्हें होम क्वारंटाइन या इलाज के लिए भेजा सके ।

गौरतलब है कि पिछले सप्ताह 2 दिनों के दौरान तुगलकाबाद एक्सटेंशन में जांच के बाद 39 लोग कोरोना पॉजिटिव पाए गए थे । इससे राजस्व विभाग के साथ-साथ दिल्ली पुलिस भी सकते में आ गई थी । दरअसल, 10 अप्रैल को तुगलकाबाद एक्सटेंशन स्थित नंबर 26 के बाहर कोने पर जामा मस्जिद से तकरीबन 50 मीटर के दूरी पर पन्ना लाल नमकीन की दुकान चलता है ।

वहीं, तेज बुखार और खांसी होने पन्ना लाल मोहल्ला क्लीनिक पहुंचा । यहां पर जब उसकी जांच की गई तो वह कोरोना पॉजिटिव आया । उसने खुलासा किया वह गली नंबर 27 में रहने वाले राकेश गुप्ता और गिरीश चंद गुप्ता के संपर्क में भी है । जानकारी पर 13 को अप्रैल को राकेश गुप्ता और गिरीश चंद गुप्ता समेत 39 लाेगों का टेस्ट किया, सभी के सभी कोरोना पॉजिटिव मिले ।

इन्हीं में से एक दुकानदार ऐसे है, जिसके पास दो लड़के काम करते थे, लेकिन दोनों ही अब मिल नहीं रहे हैं । स्वास्थ्य विभाग को डर है कि कहीं ये दोनों भी कोरोना वायरस की चपेट में न आ गए हों ।

यूपी में कोरोना वायरस से एक और मौत, 153 नए संक्रमित मिले

लखनऊ, जेएनएन । यूपी में कोरोना वायरस का संक्रमण तेजी से बढ़ रहा है । मंगलवार को अलीगढ़ में एक 55 वर्षीय व्यक्ति की मौत हो गई । अब तक यूपी में कुल 21 लोग कोरोना वायरस से अपनी जान गवां चुके हैं । इसके साथ ही 153 नए कोरोना वायरस से संक्रमित और पाए गए हैं । ऐसे में अब कुल संक्रमितों का आंकड़ा 1337 पहुंच गया है । 1502 संदिग्ध संक्रमितों को अस्पताल में भर्ती करवाया गया ।

उत्तर प्रदेश में आगरा में सबसे ज्यादा 306 संक्रमित हैं और दूसरे नंबर पर 181 मरीज लखनऊ में हैं । इन सबके बीच राहत देने वाली बात यह रही कि 29 और संक्रमितों को अस्पताल से छुट्टी दी गई । अब तक 169 लोग अस्पताल से छुट्टी पा चुके हैं । वहीं स्वास्थ्य विभाग ने कौशांबी और हरदोई भी कोरोना मुक्त जिले घोषित किए । ऐसे में अभी तक दस जिलों को कोरोना मुक्त घोषित किया जा रहा है । वहीं अलीगढ़ में मरीज पाए जाने के बाद अब कोरोना वायरस यूपी में 53 जिलों में अपने पैर पसार चुका है ।

यूपी में मंगलवार को जो 153 नए संक्रमित मिले उसमें अकेले 65 आगरा में और 33 रायबरेली में पाए गए हैं । वहीं नोएडा में दो, कानपुर में 15, मुरादाबाद में 15, वाराणसी में एक, मेरठ में छह, बुलंदशहर में तीन, बस्ती में एक, फिरोजाबाद में एक, बांदा में एक, औरैय्या में दो, बिजनौर में दो, रामपुर व अमरोहा में एक-एक और अलीगढ़ में दो मरीज शामिल हैं ।

आगरा में अब सर्वाधिक 306 संक्रमित हो गए हैं । रायबरेली में लंबे समय से सिर्फ दो संक्रमित ही थे मगर मंगलवार को जांच रिपोर्ट आने के बाद अचानक 33 नए संक्रमित बढ़ गए और अब कुल संक्रमितों की संख्या 35 हो गई है । उधरस लखनऊ में दो नए संक्रमित मिले और कुल संख्या 181 पहुंच गई है । प्रदेश में लखनऊ दूसरे नंबर पर है । वहीं नोएडा में भी दो नए मरीज मिलने से यहां कुल संक्रमित 102 हो गए ।

मंगलवार को जो 29 संक्रमित डिस्चार्ज किए गए उनमें 11 वाराणसी, दो कौशांबी, छह सीतापुर, हरदोई दो, जौनपुर तीन और गाजीपुर में पांच संक्रमित शामिल हैं । इस तरह कुल 169 संक्रमित डिस्चार्ज किए जा चुके हैं । उधर अब तक प्रदेश में जिन 21 लोगों की मौत कोरोना वायरस से हुई है, उसमें सर्वाधिक छह आगरा में, पांच मुरादाबाद में, तीन मेरठ में और बस्ती, वाराणसी, बुलंदशहर, कानपुर, लखनऊ, फीरोजाबाद व अलीगढ़ में एक-एक संक्रमित की मौत हो चुकी है ।

संक्रमित लोगों का जिलावार ब्यौरा

अब तक आगरा 306, लखनऊ 181, गाजियाबाद 46, नोएडा 102, लखीमपुर खीरी 4, कानपुर 75, पीलीभीत 2, मुरादाबाद 73, वाराणसी 16, शामली 26, जौनपुर 5, बागपत 15, मेरठ 81, बरेली 6, बुलंदशहर 21, बस्ती 20, हापुड़ 17, गाजीपुर 6, आजमगढ़ 7, फीरोजाबाद 59, हरदोई 2, प्रतापगढ़ 6, सहारनपुर 72, शाहजहांपुर 1, बांदा 3, महाराजगंज 6, हाथरस 4, मिर्जापुर 3, रायबरेली 35, औरैया 9, बाराबंकी 1, कौशांबी 2, बिजनौर 28, सीतापुर 17, प्रयागराज 1, मथुरा 6, बदायूं 13, रामपुर में 16, मुजफ्फरनगर 5, अमरोहा 18, भदोही में 1, इटावा 3, कासगंज 3, संभल 7, उन्नाव 1, कन्नौज 6, संत कबीर नगर 1, मैनपुरी 4, गोंडा 1, मऊ 1,एटा 3, सुल्तानपुर 1, अलीगढ़ 2 संक्रमित अब तक कोरोना पॉजिटिव मिले हैं ।

36378 की रिपोर्ट आई निगेटिव, 218 की आना बाकी 

यूपी में अभी तक 37933 लोगों की जांच करवाई जा चुकी है । इसमें से 36378 की रिपोर्ट निगेटिव आई है यानी इनमें कोरोना वायरस नहीं पाया गया । वहीं 218 लोगों की रिपोर्ट आना अभी बाकी है । 

रायबरेली में 33 में से 31 जमाती

रायबरेली में 33 लोगों की रिपोर्ट कोरोना पॉजिटिव रिपोर्ट आने से जिला प्रशासन और स्वास्थ्य विभाग में खलबली मच गई है । सीडीओ ने 33 लोगों में कोरोना पॉजिटिव होने की पुष्टि की है । यहां अब तक 35 लोग पॉजिटिव हैं । इनमें 15 लोग सहारनपुर के रहने वाले हैं, ऐसा रिपोर्ट में बताया गया है । जबकि पुलिस महकमे के मुताबिक 33 में से 31 जमाती हैं । दो केस स्थानीय हैं, जिन्हें इन लोगों के साथ क्वारंटाइन सेंटर में रखा गया था । अब रायबरेली में कोरोना पॉजीटिव मरीजों की संख्या 35 पहुंच चुकी है । करीब 10 दिन पहले सहारनपुर के दो जमातियों में कोरोना पॉजिटिव पाया गया था । जिन्हें ऊंचाहार से जिला अस्पताल और वहां से लखनऊ रेफर कर दिया गया था । इसके बाद से जिले में करीब तीन सौ जांच हुईं । उनमें किसी में पॉजिटिव रिपोर्ट नहीं आई । यहां पर अचानक 33 लोगों की रिपोर्ट पॉजिटिव आने से लोगों की नींद उड़ गई है । जिनकी रिपोर्ट पॉजिटिव आई है वह सभी कृपाल इंस्टीट्यूट,मुंशीगंज में क्वॉरेंटाइन में हैं ।

अलीगढ़ में कोरोना संदिग्ध सीधे पहुंचा डॉक्टर-मरीजों के बीच

अलीगढ़ के जेएन मेडिकल कॉलेज के ट्रॉमा सेंटर में बड़ी लापरवाही सामने आई है, जिससे शहर का सुरक्षा कवच टूट गया है । संदिग्ध मरीजों की जांच के लिए यहां डॉक्टरों की दो स्तरीय टीम रहती है, लेकिन कोविड -19 के संदिग्ध को एक प्रोफेसर के दबाव में सीधे भर्ती कर लिया गया । महिला डॉक्टर ने बिना मास्क के ही मरीज को अटेंड किया । मामले से जिला प्रशासन को अंधेरे में रखा । अब कॉलेज को नोटिस जारी किया गया है । सरकार के आदेश पर सामान्य ओपीडी को बंद कर फीवर ओपीडी शुरू की गई, ताकि बुखार, जुकाम, नजला व खांसी के मरीजों को अलग देखा जा सके । ट्रॉमा सेंटर में इमरजेंसी के मरीजों को देखा जा रहा है ।













