जिले में रिकॉर्ड 7 नए पॉजिटिव मामले मिले, दूसरी मौत

जालंधर, जेएनएन । जिले में रविवार को कोरोना वायरस संक्रमण के 7 नए मरीजों की पुष्टि हुई जबकि दूसरी मौत दर्ज की गई । यह अब तक एक दिन में सर्वाधिक मामले रिपोर्ट होने का रिकार्ड है । इसी के साथ जिले में मामलों की 22 तक पहुंच गई है । नए मामलों में दो शहर और दो देहात से है । मरीजों की संख्या बढ़ने से लोगों में दहशत का माहौल है । सिविल सर्जन डाॅ. गुरिंदर कौर चावला के अनुसार शहर में सभी नए मामले पुरानी सब्जी मंडी वाली व भैरों बाजार वाली महिला के संपर्क में आने वालों के हैं । इसके अलावा शाहकोट में रहने वाली एक मृत महिला का सैंपल पाजिटिव आया है । करतारपुर के गांव तलवंडी भीला के तब्लीगी जमात के पॉजिटिव आए मरीज के संपर्क में आने वाला व्यक्ति पॉजिटिव आया है । जिला प्रशासन गांव सील करने के आदेश जारी कर दिए हैं ।


कोरोना से जीती जंग, गांव विर्क का चौथा मरीज भी हुआ ठीक
Corona Virus संक्रमण के खौफ में जी रहे जिले के लोगों के लिए एक खुशखबरी है । गोराया के गांव विर्क का चौथा मरीज भी ठीक होकर घर लौट गया है । उसे गांव पठलावा (नवांशहर) में कोरोना वायरस से जान गंवाने वाले पाठी बलदेव सिंह के संपर्क में आने से संक्रमण हो गया था । सिविल अस्पताल प्रशासन ने कोरोना वायरस से जंग जीतने के बाद रविवार दोपहर को छुट्टी देकर उसे घर वापस भेज दिया । उसके परिवार के तीन सदस्य पहले ही ठीक होकर घर लौट चुके हैं । जिले के पहले तीन पॉजिटिव मामले इसी परिवार के थे ।

सिविल अस्पताल के नोडल अफसर डॉ. कश्मीरी लाल ने बताया कि मरीज को 24 मार्च को गांव विर्क के सुरजीत सिंह उर्फ संदीप को दाखिल किया गया था । इसके बाद जांच में उसे कोरोना वायरस की पुष्ट हुई थी । उसका सिविल अस्पताल में 20 तक इलाज चला और शनिवार देर रात को उसके सैंपल की आई जांच रिपोर्ट में कोरोना निगेटिव पाया गया था । रविवार दोपहर को उसे अस्पताल से छुट्टी दे दी और एंबुलेंस में उसे गांव विर्क भेज दिया है । उसे 14 दिन के लिए घर में क्वारंटाइन रखने के आदेश दिए है । इससे पहले उसके परिवार के तीन सदस्य भी कोरोना की जंग जीत कर घर वापिस लौट चुके है । 

नवांशहर के पाठी के संपर्क में आकर हो गए थे संक्रमित

नवांशहर के गांव पठलावा में बुजुर्ग पाठी की कोरोना वायरस संक्रमण से मौत हुई थी । गोराया के गांव विर्क में उसके रिश्तेदार रहते हैं जो बीमार पड़ने पर उसे देखने गए थे । वे अंतिम संस्कार में भी शामिल हुए थे । 

जिले में कोरोना पॉजिटिव की संख्या 22 तक पहुंची
रविवार को 7 नए पॉजिटिव मामलों की पुष्टि होने के बाद जिले में मरीजों की कुल संख्या 22 तक पहुंच गई है  । इनमें से गांव विर्क के चार मरीज ठीक होकर घर लौट चुके है । मिट्ठा बाजार के बुजुर्ग और शाहकोटी की महिला की मौत हो चुकी है । एक मरीज सीएमसी लुधियाना और शेष का सिविल अस्पताल जालंधर में उपचार चल रहा है ।

CoronaVirus से जंग में छाई ताजनगरी, स्‍वास्‍थ्‍य मंत्रालय की तारीफ के बाद CM Yogi ने भी किया ट्वीट
आगरा, जागरण संवाददाता । माना कि अदृश्‍य दुश्‍मन का तनाव बहुत है । जंग भी मुश्किल है । लंबी भी है लेकिन इस जंग को लड़ने की तैयारी के लिए आगरा को प्रशंसा भी मिली है । जी हां, प्रदेश ही नहीं बल्कि देशभर में कोरोना से जंग में आगरा मॉडल नजीर बन गया है । ताजनगरी में कोरोना वायरस के संक्रमण से लड़ने के जो प्रयास हो रहे हैं उनकी प्रशंसा स्‍वास्‍थ्‍य मंत्रालय के संयुक्‍त सचिव ने की है । रविवार को संयुक्‍त सचिव की इस प्रशंसा को जागरण में पूर्व में प्रकाशित खबर के साथ खुद मुख्‍यमंत्री योगी आदित्‍यनाथ ने ट्वीट भी किया है ।

आगरा में प्रदेश में सबसे पहले हॉटस्पॉट बनाए गए थे । छह अप्रैल को 22 हॉस्टस्पॉट जोन (रेड जोन) बनाए गए थे । वर्तमान में इनकी संख्या 29 है । शनिवार को स्वास्थ्य मंत्रलय के संयुक्त सचिव लव अग्रवाल ने नई दिल्ली में प्रेसवार्ता की । संयुक्त सचिव ने आगरा को रोल मॉडल मानते हुए खुलकर तारीफ की । आगरा मॉडल को लेकर पूर्व में दैनिक जागरण समाचार पत्र में खबर भी प्रकाशित हो चुका था । अब रविवार को मुख्‍यमंत्री योगी आदित्‍यनाथ ने संयुक्‍त सचिव की प्रशंसा को जागरण की खबर के साथ ट्वीट किया है । सीएम ने अपने ट्वीटर हैंडल पर जागरण में प्रकाशित खबर को संलग्‍न करने के साथ लिखा है कि उप्र ही नहीं, पूरे देश में कोरोना से जंग में आगरा मॉडल नजीर बन गया है । यहां प्रदेश में सबसे पहले हॉट स्‍पॉट बनाए गए थे । बता दें कि अभी तक जो रणनीति यहां के पुलिस- प्रशासन ने अपनाई है । उसे प्रेजेंटेशन के माध्यम से प्रस्तुत किया गया । संयुक्त सचिव ने कहा कि इटली से घूमकर आगरा आए । एक परिवार के लोगों में सबसे पहले कोरोना की पुष्टि हुई थी । पुलिस- प्रशासन ने बेहतर तालमेल दिखाया । परिवार के सदस्य कहां- कहां गए । इसकी पूरी ट्रेसिंग की गई । तीन किमी को कंटेंटमेंट और पांच किमी को बफर जोन में बदला गया । फिर 1248 मेडिकल टीमों का गठन कर अब तक नौ लाख लोगों का सर्वे किया गया जिसमें 2500 लोग खांसी, जुकाम और बुखार से पीड़ित मिले । इन पर लगातार नजर रखी जा रही है । इनके ब्लड सैंपल जांच के लिए भेजे गए हैं । नगर निगम स्थित कमांड एंड कंट्रोल सेंटर में वाररूम बनाया गया ।

यूं बना रोल मॉडल

- नगर निगम में कमांड एंड कंट्रोल रूम बनाया गया है । सेहत की जांच, आगरा लॉकडाउन मानीटरिंग एप, चेक ग्रॉसरी एप लांच किया जा चुका है । टेली मेडिसिन की सुविधा है ।

- आवश्यक वस्तुओं की होम डिलीवरी कराई जा रही है ।

- ई-कामर्स पर फोकस किया गया ।

- आवश्यक सेवाओं में दिक्कत न हो, इसलिए मैनुअल पास जारी किए गए ।

- तीन अप्रैल से ई-पास जारी किए जा रहे हैं ।

- कम्युनिटी किचन शुरू किया गया ।

- जनसहयोग से पचास हजार के करीब खाने के पैकेटों का वितरण कराया जा रहा है ।

- दवाओं की होम डिलीवरी की सुविधा शुरू की गई ।

- आइएमए की मदद से बेहतर सुविधाएं उपलब्ध कराने का प्रयास किया गया ।

- होटलों में 566 और अन्य में 3180 बेड रिजर्व किए गए हैं ।

- मरीजों का बेहतर तरीके से इलाज किया जा रहा है ।

- डॉक्टरों को क्वारंटाइन किया जा रहा है ।

- सेनेटाइजेशन, फॉ¨गग और एंटी लार्वा का छिड़काव कराया जा रहा है ।

- पशुओं के चारा की व्यवस्था की गई । हर दिन नगर निगम की टीम पशुओं-पक्षियों को दाना-पानी उपलब्ध करा रही है ।

टीम वर्क दिला रहा सफलता

यह टीमवर्क है, सभी विभाग मिलकर जिम्मेदारी के साथ काम कर रहे हैं । बेहतरीन तालमेल से ही आगरा रोल मॉडल बना है ।

प्रभु एन सिंह, डीएम

देशभर में कोरोना से जंग में आगरा बना रोल मॉडल, हुई तारीफ
जागरण संवाददाता, आगरा । उप्र ही नहीं, बल्कि देशभर में कोरोना से जंग में आगरा मॉडल नजीर बन गया है । यहां प्रदेश में सबसे पहले हॉटस्पॉट बनाए गए थे । छह अप्रैल को 22 हॉस्टस्पॉट जोन बनाए गए थे । वर्तमान में इनकी संख्या 29 है । शनिवार को स्वास्थ्य मंत्रालय के संयुक्त सचिव लव अग्रवाल ने नई दिल्ली में प्रेसवार्ता के दौरान आगरा को रोल मॉडल बताकर तारीफ की । 

रणनीति बताई गई  


अभी तक जो रणनीति यहां के पुलिस-प्रशासन ने अपनाई है, उसे प्रजेंटेशन के माध्यम से प्रस्तुत किया गया । स्वास्थ्य मंत्रालय के संयुक्त सचिव लव अग्रवाल ने प्रशंसा की ।उप्र में सबसे पहले आगरा में बनाए गए हॉटस्पॉट जोन, कांटेक्ट ट्रेसिंग पर ध्यान दिया गया । उसी का परिणाम रहा कि आगरा रोल मॉडल बन सका ।  

ट्रेसिंग हिस्ट्री पर खास ध्यान  

संयुक्त सचिव ने कहा कि इटली से घूमकर आगरा आए एक परिवार के सदस्यों में सबसे पहले कोरोना की पुष्टि हुई थी । पुलिस-प्रशासन ने बेहतर तालमेल दिखाया । परिवार के सदस्य कहां-कहां गए? इसकी पूरी ट्रैसिंग की गई । तीन किलोमीटर को कंटेंटमेंट और पांच किलोमीटर को बफर जोन में बदला गया । 1248 मेडिकल टीमों का गठन कर अब तक नौ लाख लोगों का सर्वे किया गया 2500 लोग खांसी, जुकाम और बुखार से पीड़ित मिले । इन पर नजर रखी जा रही है ।

कोरोना संक्रमण से जंग में देशभर में नजीर बना आगरा मॉडल 

पुलिस-प्रशासन, नगर निगम सहित अन्य विभागों में बेहतरीन तालमेल का परिणाम है कि आगरा रोल मॉडल बना है । केंद्र और राज्य सरकार को मॉडल से संबंधित पूरी जानकारी भेज दी गई थी । -प्रभु एन सिंह, डीएम, 

यूं बना रोल मॉडल 

नगर निगम में कमांड एंड कंट्रोल रूम बनाया गया है । सेहत की जांच, आगरा लॉकडाउन मॉनीर्टंरग एप, चेक ग्रॉसरी एप लांच किया जा चुका है । टेली मेडिसिन की सुविधा मिल रही है । आवश्यक वस्तुओं की होम डिलीवरी कराई जा रही है ।

ई-कामर्स पर फोकस किया गया 

आवश्यक सेवाओं में दिक्कत न हो, इसके लिए मैनुअल पास जारी किए गए । 3 अप्रैल से ई-पास जारी किए जा रहे हैं । कम्युनिटी किचन शुरू किया गया । जनसहयोग से 50 हजार के करीब खाने के पैकेटों का वितरण कराया जा रहा है । दवाओं की होम डिलीवरी की सुविधा शुरू की गई ।

आइएमए की मदद से बेहतर सुविधाएं उपलब्ध कराने का प्रयास किया गया । होटलों में 566 और अन्य में 3180 बेड रिजर्व किए गए हैं । मरीजों का बेहतर तरीके से इलाज किया जा रहा है । डॉक्टरों को क्वारंटाइन किया जा रहा है । सैनिटाइजेशन, फॉगिंग और एंटी लार्वा का छिड़काव कराया जा रहा है । पशुओं के चारा की व्यवस्था की गई । हर दिन नगर निगम की टीम पशुओं-पक्षियों को दाना-पानी उपलब्ध करा रही है ।  






























