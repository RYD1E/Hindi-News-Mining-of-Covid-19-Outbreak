तब्लीगी जमातियों के कारण प्रदेश में बढ़े कोरोना पॉजिटिव, अब 1793
लखनऊ, जेएनएन । मुख्यमंत्री योगी आदित्यनाथ के लॉकडाउन में हॉटस्पॉट बनाकर कोरोना वायरस के संक्रमण को रोकने के प्रयास में तब्लीगी जमाती तथा उनके नजदीकी रोड़ा बन रहे हैं । प्रदेश में लगातार कोरोना वायरस पॉजिटिव बढ़ते ही जा रहे हैं । शन‍िवार शाम मुरादाबाद में एक और मौत के बाद प्रदेश में अब तक कोरोना से मरने वालों की संख्‍या 27 हो गई है । इनमें से आठ आगरा के हैं । वहीं संक्रमित मरीजों की कुल संख्या 1793 तक पहुंच गई हैैै । प्रदेश के 75 में से 57 जिले कोरोना वायरस पॉजिटिव की चपेट में हैं । प्रदेश में शनिवार को 177 नए पॉजिटिव केस सामने आए हैं । इस तरह से प्रदेश में अब कोरोना पॉजिटिव की सक्रीय मरीजों की संख्या 1793 हो गई है । इनमें तब्लीगी जमात के 1040 लोग हैं ।

उत्तर प्रदेश कोरोना के मामले 
प्रदेश में अब तक 1793 मरीज कोरोना पॉजिटिव
आज के नये मामले- 177 {रिकॉर्ड तोड़ वृद्धि}
कुल मौत- 27 लखनऊ
सक्रिय मामला- 1505
कुल ठीक- 261 
तबलीगी जमात और उनके संपर्क में आए मरीजों की संख्या 1040 हुई
यूपी में अबतक 57 जिलों में कोरोना संक्रमित मरीज मिले 
यूपी में अब तक 18890 मरीजों में कोरोना जैसे लक्षण मिले
अब उत्तर प्रदेश की 14 लैब में हो रही कोरोना सैंपल की जांच
11715 लोगों को संस्थागत क्वॉरेंटाइन में रखा गया
यूपी में 261 मरीज स्वस्थ होकर डिस्चार्ज
अब तक आगरा 373, लखनऊ 193, गाजियाबाद 53, नोएडा 113, लखीमपुर खीरी 4, कानपुर 149, पीलीभीत 2, मुरादाबाद 101, वाराणसी 26, शामली 27, जौनपुर 5, बागपत 15, मेरठ 89, बरेली 6, बुलंदशहर 38, बस्ती 23, हापुड़ 18, गाजीपुर 6, आजमगढ़ 8, फिरोजाबाद 83, हरदोई 2, प्रतापगढ़ 6, सहारनपुर 160, शाहजहांपुर 1, बांदा 3, महाराजगंज 6, हाथरस 4, मिर्जापुर 3, रायबरेली 43, औरैया 10, बाराबंकी 1, कौशांबी 2,  बिजनौर 29, सीतापुर 20, प्रयागराज 4, मथुरा 9, बदायूं 13, रामपुर में 20, मुजफ्फरनगर 17,  अमरोहा 25, भदोही में 1, कासगंज 3, इटावा 2, संभल 12, उन्नाव 1, कन्नौज 7, संत कबीर नगर 21, मैनपुरी 5, गोंडा 1, मऊ 1,एटा 3, सुल्तानपुर 3, अलीगढ़ 11, श्रावस्ती 4, बहराइच 8, बलरामपुर 1, अयोध्या 1 मरीज अब तक कोरोना पॉजिटिव मिले
यूपी में अब तक कोरोना से 27 मरीजों की मौत

यूपी में अब तक कोरोना से बस्ती में 1, मेरठ में 4, वाराणसी में 1, बुलंदशहर में 1, मुरादाबाद में 6, आगरा में 8, कानपुर 3, लखनऊ 1, फिरोजाबाद 1, अलीगढ़ में 1 मरीजों की मौत

किंग जार्ज मेडिकल यूनिवर्सिटी में शनिवार सुबह 822 सैंपल में से 43 की रिपोर्ट पॉजिटिव है । इनमें 20 लखनऊ, 11 आगरा, नौ सहारनपुर तथा तीन सीतापुर में भर्ती हैं । लखनऊ और आगरा के साथ ही अब सहरानपुर में भी तब्लीगी जमात के कारण पॉजिटिव की संख्या काफी तेजी से बढ़ रही है । इससे पहले शुक्रवार को प्रदेश में 173 नए पॉजिटिव केस सामने आए थे । कल लखनऊ में मिले पॉजिटिव में नौ माह का बच्चा भी शामिल है । अलीगढ़ में एक महिला डाक्टर कोरोना संक्रमित पाई गई है । प्रदेश में बीते तीन दिन में 1499 संदिग्ध मरीजों को विभिन्न अस्पतालों में भर्ती करवाया गया । वहीं 20 मरीजों को स्वस्थ होने के बाद अस्पताल से छुट्टी दी गई । अब तक 226 मरीज स्वस्थ हो चुके हैं ।

कोरोना वायरस के संक्रमण से मुक्त सूबे के प्रयागराज में फिर नए मरीज सामने आए हैं । प्रदेश में सर्वाधिक 359 पॉजिटिव आगरा में हैं और दूसरे नंबर पर लखनऊ में 224 हैं । तीसरे नंबर पर सहारनपुर में अब 160 पॉजिटिव हो गए हैैं । शुक्रवार को कोरोना वायरस के जो 173 संक्रमित पाए गए उनमें आगरा में 12, लखनऊ में कुल 21 (शुक्रवार शाम 19 मरीज), नोएडा में नौ, कानपुर में 48 मरीज, वहीं सहारनपुर में 28, , मुरादाबाद में सात, वाराणसी में सात, शामली में एक, मेरठ में चार, बुलंदशहर में पांच, बस्ती में तीन, प्रयागराज में तीन, अलीगढ़ में दो, आजमगढ़ में एक, फीरोजाबाद में नौ, सहारनपुर में 25, मथुरा, कन्नौज, मैनपुरी, कन्नौज में मिले एक-एक मरीज शामिल हैैं ।
वहीं, शुक्रवार को जो 20 डिस्चार्ज किए गए उनमें शामली में 13,बागपत में एक, गाजियाबाद में दो, मेरठ में दो और नोएडा में दो मरीजों को अस्पताल से छुट्टी दी गई । अब तक 226 मरीजों को छुट्टी दी जा चुकी है । अभी तक जो कुल 1683 मरीज कोरोना के पाए गए हैं उनमें 962 तब्लीगी जमात से लौटे लोग व इनके संपर्क में आए लोग शामिल हैं ।

आगरा में आठवीं मौत

अब तक जिन 26 मरीजों की मौत हुई है उसमें आगरा में आठ, मुरादाबाद में पांच, मेरठ में चार, कानपुर में तीन और बस्ती, वाराणसी, बुलंदशहर, लखनऊ, फीरोजाबाद और अलीगढ़ में एक-एक मरीज शामिल है । प्रदेश में कुल 57 जिलों में कोरोना वायरस के मरीज पाए जा चुके हैं । राज्य सरकार ने 11 जिलों को कोरोना मुक्त घोषित किया था मगर प्रयागराज में दोबारा मरीज मिलने के बाद अब 10 जिले कोरोना मुक्त हैं । ऐसे में कुल 47 जिलों में कोरोना के एक्टिव केस हैं ।
पूल टेस्टिंग से तेज हुई जांच, 51161 की रिपोर्ट आई निगेटिव

यूपी में कोरोना की जांच के लिए 15 लैब हैं और इसमें से चार चिकित्सा संस्थानों में पूल टेस्टिंग भी की जा रही है । ऐसे मे अब साढ़े तीन हजार से अधिक सैंपल लैब में रोजाना जांचे जा रहे हैं । शुक्रवार को नई जांच और बैकलाग के कुल 7683 नमूनों की रिपोर्ट जारी की गई । अब तक 53166 मरीजों की जांच हुई है और इसमें से 51161 की रिपोर्ट निगेटिव आई है । वहीं 384 मरीजों की रिपोर्ट आना अभी बाकी है ।
विदेशों से लौटे 91719 लोग हुए चिन्हित

यूपी में चीन सहित विदेश यात्रा से लौटे 91719 लोगों को शुक्रवार को चिन्हित किया गया । इन्हें स्वास्थ्य विभाग की रैपिड रिस्पांस टीम की निगरानी में रखा गया है । अब तक 182190 लोग चिन्हित किए जा चुके हैं । 11936 लोगों को इंस्टीट्यूशनल क्वारंटाइन किया गया है ।

लखनऊ में नौ माह का बच्चा प्रदेश का सबसे कम उम्र का कोरोना पीडि़त

राजधानी लखनऊ में शुक्रवार को मिले कुल 19 पीडि़तों में एक ही परिवार के सात सदस्य शामिल हैं । जिनमें नौ माह का बच्चा भी शामिल है । इस परिवार के अब तक आठ लोग संक्रमित मिल चुके हैं । जो कि प्रदेश का सबसे कम उम्र का कोरोना संक्रमित है । इससे पहले गोमती नगर निवासी महिला डॉक्टर को ढाई वर्षीय बच्चे में कोरोना पाया गया था । वहीं, 19 संक्रमितों में छह दिल्ली निवासी जमाती भी शामिल हैं । उल्लेखनीय है कि लखनऊ में अब तक 224 संक्रमित मिल चुके हैं । 











