घरेलु उपाय कर करें बचाव, संक्रमित हो गए हैं तो इस प्रकार बरतें सावधानी

भागलपुर, जेएनएन । कोरोना वायरस के संक्रमण को फैलने से रोकने के लिए देश को लॉकडाउन किया गया है । इस वजह से लोग घरों में रह रहे हैं । ऐसे में घरों में कैसे रहना चाहिए, यह जानना भी बहुत जरूरी है । अभी के माहौल में लोग डरे हुए हैं । सभी एक-दूसरे को शक की नजरों से देख रहे हैं । कोई छींक या खांस दे तो लोग उससे दूर हट जाते हैं । अगर जरूरी सामान खरीदने भी आप बाहर निकलते हैं तो मन में भय जरूर रहता है कि कहीं कोरोना से संक्रमित न हो जाऊं । घबराइए नहीं । डरने की बजाय कुछ घरेलु उपाय कर आप कोरोना के संक्रमण से अपना बचाव कर सकते हैं ।

चिकित्सक डॉ. मनीष कुमार कहते हैं कि कोरोना के संक्रमण से बचाव के लिए परहेज बहुत जरूरी है । घर में सफाई का ध्यान रखने और दूसरों से दूरी बनाकर रहने से हम इससे अपना बचाव कर सकते हैं । साथ ही इससे दूसरे लोग भी संक्रमण होने से बच जाते हैं । अगर आपको लगता है कि आपमें कोरोना वायरस के लक्षण हैं तो खुद को घर में कैद कर लें । किसी से भी नहीं मिलें । एक कमरे में ही रहें और अलग बाथरूम का उपयोग करें ।

खांसते-छींकते वक्त रूमाल का करें उपयोग

अगर आप खांसते या छींकते हैं तो उस समय अपना मुंह ढंक ले । इस दौरान आप रूमाल का इस्तेमाल कर सकते हैं । अगर टिश्यू पेपर है तो यह और भी अच्छा है । इसे आप एक बार इस्तेमाल कर फेंक सकते हैं । अगर रूमाल का इस्तेमाल कर रहे हों तो उसे तुरंत पानी में धो लें, ताकि कोई और व्यक्ति संक्रमित नहीं हो सके । आप अपने हाथों को साबुन या सेनिटाइजर से साफ करें । बार-बार नाक या मुंह पर हाथ नहीं ले जाएं ।

संक्रमित हैं तो ये बरतें सावधानी

घर में किसी के साथ भी अपना सामान शेयर नहीं करें । यदि आपमें संक्रमण के लक्षण हैं, तो सावधान हो जाएँ. घर में जिस भी सामान का इस्तेमाल करें, उसे दूसरों को शेयर नहीं करने दें । इससे उन्हें भी संक्रमण का खतरा हो सकता है । साथ ही इन चीजों का इस्तेमाल करते वक्त अच्छे से सफाई जरूर कर लें । घर में जिस जगह पर बैठते हैं या फिर जहां आपका हाथ बार-बार जाता हो, उसे जरूर सेनिटाइज करें । मोबाइल, टीवी का रिमोट व दरवाजे की कुंडी की लगातार सफाई करें ।

एक ही व्यक्ति से करें संपर्क

याद रखें यदि आप कोरोना से संक्रमित हैं तो आपको अधिक सतर्क रहने की जरूरत है. अगर घर के किसी सदस्य का आपके कमरे में आना जरूरी है तो वह आपसे 1 मीटर की दूरी तक रहे । घर का कोई एक सदस्य तय कर लें, केवल वही आपसे संपर्क करे । जो सदस्य आपके कमरे में आए वह मास्क और सर्जिकल दस्ताने पहने हुए रहे । दस्ताना उतारने के बाद साबुन से 20 सेकंड तक हाथ धोएं ।

परिवार के अन्य सदस्यों को रखें दूर

बच्चे, बुजुर्ग और गर्भवती महिला को जितना हो सके खुद से दूर रखें । आपकी इस्तेमाल की गई चीजों के संपर्क में उन्हें नहीं आना चाहिए । घर के हर सदस्यों को बार-बार अपने हाथ साबुन से धोना चाहिए । हैंड सेनिटाइजर का इस्तेमाल भी करें ।

अगर लक्षण दिखे तो डॉक्टर से करें संपर्क

अगर आपको बुखार हो जाए या फिर लगातार छींक या खांसी आ जाए या फिर सांस लेने में दिक्कत हो तो डॉक्टर से सलाह लें । चेहरे पर अधिक समय तक मास्क पहनने की कोशिश करें । दूसरे व्यक्ति से 1 मीटर की दूरी बनाकर रहें ।



मंडलीय चिकित्सालय आए 90 मरीज, कोरोना की जांच

जागरण संवाददाता, मीरजापुर : देश के विभिन्न स्थानों से आए 90 यात्रियों की शुक्रवार को मंडलीय चिकित्सालय में कोरोना वायरस की जांच की गई । सभी लोगों का थर्मल स्कैनिग किया गया । किसी में कोरोना का लक्षण नहीं मिलने पर उनका नाम व पता नोट कर छोड़ दिया गया । सलाह दी गई कि 14 दिन तक वे अपने घर में रहें । मुंह पर मॉस्क का इस्तेमाल करें और हाथ को अंदर-बाहर जाते समय साबुन से धुलते रहें । किसी प्रकार की बीमारी होने पर तत्काल स्थानीय सरकारी अस्पताल में जाकर डॉक्टर को दिखाएं ।

शुक्रवार को भी दिल्ली, गाजियाबाद, कानपुर, लखनऊ, अलीगढ़, नोएडा आदि स्थानों से करीब 90 संदिग्ध लोग जनपद में पहुंचे । सभी लोगों को मंडलीय चिकित्सालय में कोरोना की जांच कराने के लिए भेजा गया । सभी का थर्मल स्कैनिग किया गया । किसी में कोरोना के लक्षण नहीं मिलने पर उनको घर भेज दिया गया । निर्देशित किया कि 14 दिन तक वे अपने घर में रहेंगे । गांव या मोहल्ले के लोगों से नहीं मिलेंगे । अगर किसी प्रकार की बीमारी होती है तो तत्काल सरकारी अस्पताल जाएंगे या फिर 108 नंबर पर फोन कर इसकी सूचना देंगे । अगर इन 14 दिनों के अंदर उनको बुखार, सर्दी जुकाम या सांस लेने में दिक्कत नहीं होती है तो वे ठीक है ।

पाकिस्‍तान में संक्रमितों की संख्‍या 2400 के पार पहुंची, सामूहिक सभाओं पर विचलित हुई इमरान सरकार

इस्‍लामाबाद, एजेंसी । पाकिस्‍तान के कोरोना वायरस मामलों की संख्‍या बढ़कर 2400 के पार पहुंच गया है । इमरान सरकार ने कोरोना के प्रसार को रोकने के लिए सामूहिक सभाओं पर प्रति‍बंध लगा रखा है, लेकिन लोग सरकार के नियमों की धज्जियां उड़ा रहे हैं । बता दें कि पाकिस्‍तान सरकार ने बाकयाद निर्देश जारी करके कहा है कि किसी सभा या प्रार्थनास्‍थल पांच व्‍यक्ति से अधिक शामिल नहीं होंगे । लकिन पाकिस्‍तान की जनता इन निर्देशों की लगातार अनदेखी कर रही है । इस बीच पाकिस्‍तान के स्वास्थ्य मंत्रालय ने कहा कि शुक्रवार को पाकिस्तान में कोरोना संक्रमितों की संख्‍या बढ़कर 2,450 तक पहुंच गई है । इस महामारी के कारण 35 लोगों की मौत हो गई है, जबकि 126 अब तक ठीक हो चुके हैं ।

मस्जिदों में एकत्र होकर नमाज पढ़ने का सिलसिला बदस्तूर जारी

पाकिस्तान में लॉकडाउन तो है, लेकिन मस्जिदों में एकत्र होकर नमाज पढ़ने और धार्मिक आयोजनों का सिलसिला बदस्तूर जारी है । ताजा सिरदर्द जुमे की नमाज को लेकर है, जिसमें भारी संख्या में लोग मस्जिदों में आकर नमाज अदा करते हैं । मस्जिद में एकत्र होने वाली भीड़ को रोकने के लिए पाकिस्तान के सिंध प्रांत की राजधानी कराची में कुछ कड़े कदम उठाए गए हैं । यहां पर शुक्रवार को दिन में 12 बजे से तीन बजे के बीच कर्फ्यू जैसे लॉकडाउन का एलान किया गया है ।

ईरान में कोरोना वायरस मामलों की संख्या कुल 53,183 तक पहुंची 

ईरान में कोरोना वायरस मामलों की संख्या कुल 53,183 तक पहुंच गई है । अभी तक कोरोना वायरस के चवते देश में  3,294 लोग मारे गए हैं । स्वास्थ्य मंत्रालय के प्रवक्ता ने बताया । कि पिछले 24 घंटों में ईरान में 2,715 कोरोना वायरस के नए मामले सामने आए हैं । हाल ही में ईरान की संसद ने कहा कि स्पीकर अली लारीजानी को कोरोना वायरस से संक्रमित पाया गया है । स्वास्थ्य एवं चिकित्सा शिक्षा मंत्रालय के जनसम्पर्क एवं सूचना केंद्र के प्रमुख कैनुश जहानपुर ने गुरुवार को यह जानकारी दी कि देश में पिछले 24 घंटों के दौरान 124 लोगों की मौत हुई है और इस तरह देश में अब तक इस घातक विषाणु के कारण मरने वालों की संख्या 3160 हो गई है । 

दक्षिण कोरिया में COVID-19 के 86 नए मामले,  आंकड़ा 10,000 के पार पहुंचा 

दक्षिण कोरिया में शुक्रवार को कोरोना वायरस के 86 नए मामलों की पुष्टि हुई है । इसके बाद देश में कोरोना वायरस संक्रमितों का आंकड़ा 10,000 के पार पहुंच गया है । साउथ कोरिया विदेश से आने वाले यात्रियों को दो हफ्तों के लिए क्वारंटाइन पर भेज रहा है, ताकि देश में कोरोना वायरस के इंफेक्शन को बढ़ने से बचाया जा सके । शुक्रवार को सीओल में स्पोर्ट्स कोंप्लेक्स में कोरोना वायरस के कई टेस्टिंग स्टेशन खोले गए हैं । बताया जा रहा है कि देश में अब तक 10,062 मामले सामने आ चुके हैं इनमें से ज्यादातर मामले विदेशों से आए लोगों के हैं । कोरना वायरस के बढ़ते प्रकोप के बीच 100 से ज्यादा देशों ने दक्षिण कोरिया से मदद मांगी है । साउथ कोरिया काफी जल्दी कोरोना वायरस संक्रमण की रफ्तार पर काबू पाने में कामयब रहा है ऐसे में अन्य देश भी उससे मदद मांग रहे हैं ।   





















