कोरोना के हॉट स्पॉट में शुमार इंदौर में 256 और मरीजों में संक्रमण की पुष्टि, 842 पर पहुंचा आंकड़ा

इंदौर, राज्‍य ब्‍यूरो । देशभर में 170 हॉट स्पॉट में शुमार हो चुके इंदौर में गुरुवार को 256 मरीजों में कोरोना संक्रमण की पुष्टि हुई । वहीं आठ और लोगों की मौत हो गई । वहीं भोपाल में 11, रायसेन में चार और धार में एक नया मरीज मिला है । इन्हें मिलाकर मध्य प्रदेश में गुरुवार को कुल 271 नए मरीज मिले । इसके साथ ही अब तक राज्‍य में कुल संक्रमितों की संख्या 1255 हो गई है । इनमें सिर्फ इंदौर के ही 842 मरीज हैं । भोपाल में एक और मौत के साथ प्रदेश में कुल मृतक 68 हो गए हैं ।

पॉजिटिव मरीजों में ब्लड बैंक का एक कर्मचारी भी शामिल


इंदौर से दिल्ली भेजे गए सैंपलों की एक और रिपोर्ट गुरुवार सुबह मिली । इनमें 110 पॉजिटिव मरीज सामने आए हैं और देर रात 146 नए मरीजों की पुष्टि हुई । नए पॉजिटिव मरीजों में एमवाय अस्पताल की ब्लड बैंक का एक कर्मचारी भी शामिल है । सूचना मिलने के बाद यूनिट बंद करनी पड़ी । सैनिटाइज कर इसे फिर किया चालू किया गया । उधर, ब्लड बैंक से लगभग 14 कर्मचारियों को बीमा अस्पताल में क्वारंटाइन किया गया है । इंदौर में कोरोना से मरने वालों की संख्या 39 हो गई है । 37 मरीजों को स्वस्थ होने पर छुट्टी दी जा चुकी है ।

भोपाल में एम्स के दो नर्सिग अधिकारी समेत 11 नए मरीज

भोपाल में गुरुवार को 11 मरीजों की रिपोर्ट पॉजिटिव आई है । इसमें दो एम्स के नर्सिग अफसर, एम्स के कैंसर वार्ड में भर्ती रहे तीन मरीज, तीन जमाती व स्वास्थ्य संचालनालय का सहायक सांख्यिकी अधिकारी शामिल है । भोपाल में अब कोरोना वायरस से संक्रमित मरीजों की संख्या 181 हो गई है । गुरवार को एक पॉजिटिव मरीज की कोरोना से मौत की पुष्टि हुई है । इसके साथ ही भोपाल में अब तक कोरोना से छह लोगों की मौत हो चुकी है । इसके अलावा रायसेन में गुरवार को चार नए मरीज मिले हैं । वहां अब तक आठ मरीज हो गए हैं ।

तरबूज व्यापारी पॉजिटिव

मालवा-निमाड़ अंचल में गुरुवार को एकमात्र पॉजिटिव मरीज धार के पीथमपुर इलाके में मिला है । शेष सभी जिलों में कोई नया मरीज सामने नहीं आया है । पीथमपुर में संक्रमित मिला व्यक्ति तरबूज का व्यापारी है ।

मध्य प्रदेश में 24 घंटों में कोरोना से गई 8 लोगों की जान, अब तक 1,164 लोग हो चुके हैं संक्रमण का शिकार

भोपाल, आइएएनएस । मध्य प्रदेश में 24 घंटों में 8 लोगों की मौत कोरोना वायरस संक्रमण के कारण हुई है । इनमें दो भाई भी शामिल हैं, इसके बाद राज्य में COVID-19 के कारण मौतों का आंकड़ा 61 हो गया है । वहीं गुरुवार को यहां 226 नए मामले दर्ज किए गए हैं, जिसके बाद यहां कुल संक्रमितों की संख्या 1,164 हो गई है ।

राज्य के 52 में से 26 जिलों में यह घातक वायरस पहुंच चुका है । इनमें सबसे ज्यादा मामले इंदौर में दर्ज किए गए हैं । स्वास्थ्य अधिकारी के मुताबिक यहां पिछले 24 घंटों में 163 नए मामलों के साथ कुल संक्रमितों की संख्या 707 हो गई है । इसके अलावा भोपाल में मरीजों की संख्या 196 हो गई है । तीसरे नंबर खरगोन है और चौथे नंबर पर खंडवा जिला है जहां पॉजीटिव मामलों की संख्या 33 हो गई है गुरुवार को यहां 17 नए मामले दर्ज किए गए हैं ।


वहीं राज्य में कोरोना के कारण हुई 61 मौतों में से सबसे ज्यादा 45 इंदौर में दर्ज की गई हैं । इसके बाद भोपाल में 5, 6 मौतें उज्जैन में, खरगोन में 3 और 1-1 मौत छिंदवाड़ा और देवास में हुई हैं । इसके अलावा मोरेना में 14, जबलपुर में 13, उज्जैन में 30, होशंगाबाद में 16, खरगोन में 39, भरवानी में 22, रायसेन में 08, ग्वालियर में 6, खंड़वा में 33, देवास में 17, शियपुर में 03, विदिशा में 13, छिंदवाड़ा में 04, सतना में 02, धार में 06, शिवपुरी में 02, रतलाम में 12, शाजापुर में 05, मंदसुर में 07, आगरा मालवा में 04 और बेतुल, तिकमगढ़, अलीराजपुर एवं सागर में एक-एक मामले दर्ज किए गए हैं । वहीं अब कर 65 लोग इस घातक वायरस से ठीक हो चुके हैं ।

गौरतलब है कि इस वक्त देश में कोरोना वायरस संक्रमितों का आंकड़ा  13 हजार से भी ऊपर पहुंच गया है । इनमें से 1,749 लोग ठीक हो गए हैं और 437 लोगों की मौत हो गई है ।अभी भी 11,201 मरीजों का इलाज जारी है ।

बच्चों ने खूबसूरत ड्राइंग के जरिए लोगों को दिया कोरोना वायरस से बचने का संदेश

चंडीगढ़, जेएनएन । कोरोना वायरस के चलते शहर में हुए लाॅकडाउन के बाद शहर के विभिन्न स्कूलों के स्टूडेंट्स घर में बैठकर ऑनलाइन पढ़ाई का आनंद ले रहे हैं । वहीं कुछ स्टूडेंट्स ऐसे भी हैं जो न केवल ऑनलाइन पढ़ाई कर रहे हैं बल्कि इसके साथ अपनी खूबसूरत ड्राइंग द्वारा लोगों को कोरोना वायरस से बचने का संदेश भी दे रहे हैं । स्टूडेंट्स पोस्टर मेकिंग द्वारा कोरोना वायरस से बचने के लिए लोगों से घरों में बैठने की अपील कर रहे हैं ।

अक्षम, निवासी, मकान नंबर 1260, दीप कॉम्प्लेक्स, हल्लो माजरा । 



हल्लो माजरा के दीप कॉम्प्लेक्स के रहने वाले अक्षम, सेक्टर-26 के बापू धाम कॉलोनी की प्रीति, सेक्टर 41ए की अनन्या धीमान और मनीमाजरा के पिपली वाला निवासी आदित्य सैनी ने बेहद सुंदर तरीके से लोगों को सोशल डिस्टेंसिंग का पालन करते हुए कोरोना वायरस से बचने की बात कही है ।
प्रीति, निवासी मकान नंबर 12/2 बापू धाम कॉलोनी, सेक्टर-26 ।

अनन्या धीमान, निवासी मकान नंबर 189, सेक्टर-41ए

आदित्य सैनी, निवासी मकान नंबर 2257, पिपली वाला टाउन मनीमाजरा ।

--------------------------------

 

चाइल्ड केयर इंस्टीट्यूशन से घर भेजे गए 19 बच्चे

कोरोना वायरस के चलते हर जगह फिजिकल डिस्टेंस मेंटेन करने के लिए कहा गया है । इसी के चलते सुप्रीम कोर्ट के आदेशों के बाद अब चंडीगढ़ चाइल्ड केयर इंस्टीट्यूशन से 19 बच्चों को घर भेज दिया गया है । इनमें से पांच बच्चों को पहले 21 दिन के लॉकडाउन के दौरान घर भेजा गया था । इसके बाद सुप्रीम कोर्ट ने चाइल्ड केयर इंस्टीट्यूशन में ज्यादा भीड़ नहीं रखने के आदेश दिए । जिसके बाद जुवेनाइल जस्टिस बोर्ड ने उन बच्चों की लिस्ट तैयार की जिन्होंने कोई हार्ड कोर क्राइम नहीं किया है । इनमें से कई बच्चों को जमानत पर रिहा कर दिया गया है और कई बच्चों को अब तीन मई तक घर पर भेज दिया गया है । जिन बच्चों पर मर्डर, दुष्कर्म और सेक्सुअल हरासमेंट के केस हैं उन्हें चाइल्ड केयर इंस्टीट्यूशन में ही रखा गया है । जिन बच्चों को घर पर भेज दिया गया है तीन मई के बाद उनकी पेशी करवाना और वापस भेजना उनके मां-बाप की जिम्मेदारी होगी ।












