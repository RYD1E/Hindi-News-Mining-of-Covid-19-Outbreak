पिछले 24 घंटों में 1823 नए मामले और 67 लोगों की गई जान

केंद्रीय स्वास्थ्य मंत्रालय के अनुसार पिछले 24 घंटों में कोरोना के 1823 नए मामले सामने आए हैं और 67 लोगों की जान गई है । देशभर में कोरोना संक्रमितों की संख्या बढ़कर 33610 हो गई है, जिसमें से 8373 लोगों को इलाज के बाद अस्पताल से डिस्चार्ज कर दिया गया है और देश में 24162 कोरोना के एक्टिव केस हैं । अभी तक देशभर में कोरोना से मरने वालों की संख्या 1075 हो गई है । वहीं, राजस्थान में आज कोरोना वायरस (COVID-19) के 118 मामले सामने आए हैं  । जोधपुर में 83, जयपुर में 21, अजमेर में 4, चित्तौड़गढ़ में 3, कोटा और टोंक में 2, अलवर, बारां और धौलपुर में एक-एक मामले सामने आए हैं और 3 लोगों की मौत हो गई है । राज्य में मरीजों की संख्या 2556 हो गई है और अब तक 58 लोगों की मौत हो गई है, जबकि 836
असम में संक्रमण के चार नए मामले, कुल आंकड़ा 40 के पार
गुवाहाटी, प्रेट्र । असम में गुरुवार को घातक वायरस से संक्रमित चार मामले सामने आए हैं । राज्‍य के बंगाईगांव (Bongaigaon) जिले में दो महिला समेत चार लोग कोविड-19 से संक्रमित पाए गए हैं । इसके साथ ही यहां कुल मामलों की संख्‍या 41 हो गई । इसकी जानकारी स्‍वास्‍थ्‍य मंत्री हेमंत बिस्‍व शर्मा (Health Minister Himanta Biswa Sarma) ने दी । इन चारों संक्रमितों की कोई कंटैक्‍ट हिस्‍ट्री नहीं है । अब तक राज्‍य में कुल संक्रमितों में से 29 लोग स्‍वस्‍थ हो गए हैं और एक की मौत हो गई ।

आज आए चार मामलों में सभी को बुखार आने के बाद जांच के लिए भेजा गया । स्‍वास्‍थ्‍य मंत्री ने ट्वीट कर इसकी जानकारी दी । उन्‍होंने लिखा, ‘बंगाइगांव जिला में चार नए संक्रमण के मामले आए हैं । अब असम में कुल संक्रमण का आंकड़ा 41 हो गया । 29 लोगों को स्‍वस्‍थ होने के बाद वापस घर भेज दिया गया एक की मौत हो गई । अभी अस्‍पताल में कोविड-19 संक्रमण के 11 सक्रिय मामले हैं ।’
मंगलवार को राज्‍य में बंगाईगांव को रेड जोन घोषित कर दिया गया था क्‍योंकि यहां एक हफ्ते में संक्रमण के पांच मामले सामने आए थे जिसमें एक 16 वर्षीय लड़की को पॉजिटिव पाया गया था । स्‍वास्‍थ्‍य मंत्री ने आगे कहा कि डिप्‍टी कमिश्‍नर द्वारा जिन लोगों को पॉजिटिव पाया गया है उनके घर के आसपास की 3 मीटर तक के एरिया को कंटेनमेंट जोन घोषित किया जाएगा ।

उन्‍होंने कहा, ‘मरीजों को गुवाहाटी के महेंद्र मोहन चौधरी अस्‍पताल (Mahendra Mohan Choudhury Hospital) में इलाज के लिए ले जाया जाएगा ।’ इस सप्‍ताह यहां कुल 6 लोगों के संक्रमित होने का पता चला है । मंगलवार को गोलपारा से 61 वर्षीय शख्‍स का टेस्‍ट किया गया जिसमें पॉजिटिव रिपोर्ट आई ।

असम में बंगाइगांव के अलावा पांच और जिले हैं जिन्‍हें रेड जोन (red zone) घोषित किया गया है । ये हैं गोलाघाट (Golaghat), नलबाड़ी (Nalbari), धुबरी (Dhubri), गोलपारा (Goalpara) और मोरिगांव (Morigaon) । स्‍वास्‍थ्‍य मंत्री ने उम्‍मीद जताई कि अगले कुछ दिनों में गोलाघाट व नलबाड़ी जिले रेड जोन से निकल जाएंगे ।

गुवाहाटी के एक अपार्टमेंट में एक शख्‍स को संक्रमित पाए जाने के बाद उसे कंटेनमेंट जोन घोषित किया गया था लेकिन गुरुवार को यह हटा दिया गया । अब तक असम में 9,520 सैंपलों की जांच हो चुकी है जिसमें से 41 को कोविड-19 के लिए पॉजिटिव पाया गया है अभी 708 सैंपलों के रिपोर्ट आने बाकी हैं ।

व्यापारियों को मिले कोरोना वीर का दर्जा
जागरण संवाददाता, बागेश्वर: कोरोना कोविड-19 के संक्रमण काल में लगातार सेवा दे रहे व्यापारियों ने भी कोरोना वीर का दर्जा देने की मांग की है । उन्होंने जरूरी वस्तुओं की सेवा दे रहे व्यापारियों को भी योद्धाओं की तरह मान सम्मान देने को कहा । अन्य कोरोना वीरों की तरह उनका भी 50 लाख का बीमा कराने की मांग भी की ।

बुधवार को व्यापार मंडल ने कोरोना वीर का दर्जा देने की पुरजोर तरीके से मांग की । उन्होंने कहा कोरोना संक्रमण के समय किराना व्यापारी, सब्जी विक्रेता, दवा और दूध आदि के व्यापारी अपनी सेवा दे रहे हैं । वह भी पुलिस, डॉक्टर और अन्य कोरोना योद्धाओं की तरह अपने सामाजिक, आíथक और नैतिक कर्तव्यों का पालन कर रहे हैं । कहा जब भी किसी प्रकार की आपदा आती है, व्यापारी सबसे आगे रहकर समाज की सेवा करता है । वह लोगों को हर जरूरत की वस्तुएं उपलब्ध कराता है । ऐसे में उन्हें भी उचित सम्मान मिलना चाहिए । उन्होंने व्यापारियों को कोरोना वीर का दर्जा देन और 50 लाख का बीमा या मुआवजा राशि की घोषणा करने को कहा । ताकि उसके साथ किसी प्रकार की अनहोनी होने पर परिवार को आíथक संकट न झेलना पड़े । यहां जिला महामंत्री अनिल कार्की, प्रदेश संगठन मंत्री मनीष जखवाल, नगर अध्यक्ष हरीश सोनी ने उपजिलाधिकारी राकेश तिवारी के माध्यम से सीएम को ज्ञापन भी भेजा ।


























