 उत्तर प्रदेश में कोरोना वायरस से अलर्ट, फिलहाल घर से न निकलें 11 देशों से आए नागरिक

लखनऊ, जेएनएन । चीन से फैले कोरोना वायरस के बढ़ते प्रकोप को लेकर प्रदेश में स्वास्थ्य विभाग और अलर्ट हो गया है । उसने 11 देशों से आने वाले नागरिकों को विशेष सतर्कता बरतने और कोरोना वायरस यहां न फैले इसलिए उन्हें 28 दिनों तक जिला सर्विलांस टीम की निगरानी में होम आइसोलेशन (पूरी सर्तकता के साथ घर पर रहने) में रहने की सलाह दी है । वहीं उनके परिवारीजन को भी मास्क लगाकर रहने और हाथ साफ रखने के निर्देश दिए हैं । छींकते व खांसते समय मुंह व नाक को ढकने को कहा गया है । फिलहाल यूपी में अभी तक किसी भी व्यक्ति में कोरोना वायरस नहीं पाया गया है ।

स्वास्थ्य विभाग के इंटीग्रेटेड डिजीज सर्विलांस प्रोग्राम के स्टेट कंट्रोल रूम के अधिकारियों ने शनिवार को 11 देशों से आने वाले नागरिकों के लिए विशेष दिशा-निर्देश जारी किए । इसमें चीन, हांगकांग, सिंगापुर, थाईलैंड, दक्षिण कोरिया, जापान, मलेशिया, इंडोनेशिया, वियतनाम, इटली और ईरान की यात्रा से लौटे नागरिकों को अगले 28 दिनों तक घर पर आइसोलेशन में ही रहने के निर्देश दिए हैं । अगर इन देशों की यात्रा से लौटे नागरिकों को यदि बुखार, जुकाम, कफ या फिर सांस लेने में दिक्कत है तो वह तुरंत स्वास्थ्य विभाग के ब्लॉक व जिला स्तर के अधिकारियों से संपर्क करें ।

स्वास्थ्य विभाग ने इन देशों की फिलहाल यात्रा से बचने के निर्देश दिए हैं । अगर इन देशों से लौटने वाले किसी भी यात्री में कोरोना वायरस संक्रमण के लक्षण मिले तो उन्हें तत्काल अस्पताल में बने विशेष आइसोलेशन वार्ड में भर्ती करवाया जाए । संयुक्त निदेशक संक्रामक रोग डॉ. विकासेंदु अग्रवाल ने अभी तक एयरपोर्ट पर कोरोना वायरस से संक्रमित होने के संदेह पर 6291 यात्रियों की स्क्रीनिंग की जा चुकी है । नेपाल की सीमा से सटे यूपी के वह जिले जहां चीन व अन्य कोरोना वायरस संक्रमित देशों से लोग आ रहे हैं, ऐसे करीब 8.72 लाख लोगों की जांच की जा चुकी है ।

वहीं 2180 यात्रियों को डब्ल्यूएचओ व रैपिड रिस्पांस टीम के निर्देश पर होम आइसोलेशन पर रहने के निर्देश दिए गए हैं । वहीं कोरोना वायरस के संदेह के आधार पर जिन 101 लोगों के नमूने जांच के लिए लैब भेजे गए थे, उन सभी की रिपोर्ट निगेटिव आई है । यानी यूपी में अभी तक किसी भी व्यक्ति में कोरोना वायरस नहीं पाया गया ।  

कोरोनावाइरस का एमजी मोटर पर पड़ा भारी असर, घटी बिक्री

नई दिल्ली, ऑटो डेस्क । मारुति सुजुकी , हुंडई और टोयोटा किर्लोस्कर मोटर जैसे जानी-मानी ऑटोमोबाइल कंपनियों नो कोरोनावाइरस के चलते चीन में स्थित प्लांट्स से कंपोनेट्स की सप्लाई की वजह से प्रोडक्शन पर कोई प्रभाव नहीं पड़ा है । फिलहाल कंपनियां किसी स्थिति का सामना करने के लिए खासतौर पर अपने मेजर सप्लायर्स पर कड़ी नजर रखती है, ताकि भविष्य में कोई दिक्कत न आए ।


मारुति सुजुकी इंडिया के स्पोक्सपर्सन ने इस मुद्दे पर कहा, "हमनें अब तक किसी भी समस्या का सामना नहीं किया है । हम अपने सप्लायर्स के साथ संपर्क में हैं और किसी भी प्रकार की समस्या होने पर हमें जानकारी मिलेगी" ।

हुंडई मोटर इंडिया के स्पोक्सपर्सन ने कहा, "हम स्थिति को ध्यान से मॉनिटर कर रहे हैं । अब तक कंपनी के काम पर कोई असर नहीं पड़ा है ।"

टोयोटा किर्लोस्कर मोटर (TKM) ने कहा कि चीन में कोरोनावाइरस की वजह से पार्ट्स की सप्लाई और इसके प्रोडक्शन पर अब तक कोई प्रभाव नहीं हुआ । TKM सीनियर वाइस प्रेसिडेंट (सेल्स और सर्विस) नवीन सोनी ने कहा, "हमारे टियर- I और टियर- II सप्लायर्स पर अभी तक असर नहीं हुआ है । हम चीन में लॉजिस्टिक फ्लो में स्लोडाउन की वजह से होने वाली किसी भी रुकावट को काबू करने के लिए टियर- III और टियर- IV सप्लायर्स के ऑपरेशन पर लगातार नजर बनाए हुए हैं ।

किआ मोटर्स इंडियाने कहा कि इसके प्रोडक्शन पर भी अब तक कोई असर नहीं पड़ा है । कंपनी के स्पोक्सपर्सन ने कहा, "कोरोनावाइरस ने अब तक कंपनी पर अब तक कोई असर नहीं किया है, लेकिन हम भविष्य में होने वाले किसी भी असर के लिए हम लगातार नजर बनाए हुए हैं ।"

एमजी मोटर इंडियाने बताया कि सप्लाई में आने वाली दिक्कत को बताया है, जिसने फरवरी में इसके प्रोडक्शन और सेल्स को प्रभावित किया । एमजी मोटर इंडियाके सेल्स डायरेक्टर राकेश सिडाना ने कहा, "कोरोनावाइरस के कारण कंपनी के यूरोपीय और चीनी प्लांट्स को काफी प्रभावित किया है, जिससे प्रोडक्शन पर असर पड़ा है और यह फरवरी से मार्च तक जारी रहेगा ।" 
