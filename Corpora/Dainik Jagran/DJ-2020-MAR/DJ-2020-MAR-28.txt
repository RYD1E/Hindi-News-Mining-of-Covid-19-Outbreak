1. देश में एक ही दिन में 125 नए मामले और चार मौतें, जानें- देशभर का हाल
नई दिल्ली, एजेंसियां । देश में कोरोना वायरस से संक्रमित लोगों की संख्या तेजी से बढ़ने लगी है । एक दिन में संक्रमण के 125 नए मामले सामने आए हैं, जबकि चार लोगों की मौत हो गई है । देशभर में संक्रमितों की संख्या 800 को पार कर गई है । जिसमें 47 विदेशी नागरिक, वायरस के चलते जान गंवाने वाले 17 व्यक्ति और स्वस्थ हो चुके 45 लोग शामिल हैं । केंद्रीय स्वास्थ्य मंत्रालय और राज्य के स्वास्थ्य विभागों के मुताबिक देश में वायरस से संक्रमित लोगों का आंकड़ा 818 पर पहुंच गया है ।

केंद्रीय स्वास्थ्य मंत्रालय में संयुक्त सचिव लव अग्रवाल ने कहा कि इस वायरस के चलते 17 लोगों की जान गई है । महाराष्ट्र में एक दिन में सबसे ज्यादा 28 नए मामले सामने आए हैं और राज्य में संक्रमितों की संख्या 153 हो गई है । मुंबई में एक डॉक्टर की मौत हो गई है, उसे कोरोना वायरस से संक्रमित होने की आशंका में भर्ती किया गया था, हालांकि अभी जांच रिपोर्ट आनी बाकी है । राज्य के सांगली जिले में 12 नए केस मिले हैं और जिले में इनकी संख्या 24 हो गई है ।

ये सभी लोग एक परिवार से जुड़े हैं या उसके संपर्क में आए थे । यह परिवार हाल ही में सऊदी अरब से लौटा था और वायरस से संक्रमित पाया गया था । मुंबई में नौ व्यक्ति संक्रमित पाए गए हैं । राज्य में चार लोगों की अब तक मौत हो चुकी है । तिरुअनंतपुरम में केरल के मुख्यमंत्री पी. विजयन ने हालात की समीक्षा के बाद बताया कि राज्य में एक दिन में सबसे ज्यादा 39 केस मिले हैं और संक्रमितों की संख्या 164 हो गई है । नए मामलों में राज्य के सबसे ज्यादा प्रभावित कासरगोड जिले के 34 मामले शामिल हैं । राज्य में एक लाख से ज्यादा लोगों को निगरानी में रखा गया है ।

तमिलनाडु में 500 डॉक्टर नियुक्त

तेलंगाना में संक्रमण के 10 नए केस सामने आए हैं और इनकी संख्या 59 हो गई है । राज्य में एक व्यक्ति को उपचार के बाद अस्पताल से छुट्टी दे दी गई है । तमिलनाडु में छह मामले दर्ज किए गए हैं और पीडि़तों की संख्या 35 हो गई है । खराब होते हालात को देखते हुए राज्य सरकार ने 500 नए डॉक्टरों को नियुक्त किया है ।

कर्नाटक के तुमकुरु में 60 साल के व्यक्ति की मौत
कर्नाटक के तुमकुरु में 60 साल के एक व्यक्ति की कोरोना वायरस से मौत हो गई है । यह व्यक्ति 13 मार्च को ट्रेन से दिल्ली से लौटा था । राज्य में कोरोना से यह तीसरी मौत है । इससे पहले कलबुर्गी में एक पुरुष और चिक्कबल्लपुरा में एक महिला की मौत हो चुकी है । संक्रमण के सात नए मामले मिले हैं और यह संख्या 62 हो गई है । इनमें 10 महीने की एक बच्ची भी है । बच्ची की हालत अभी स्थिर बताई गई है ।

गुजरात में मेडिकल कॉलेज के डीन की पत्नी संक्रमित

गुजरात में मेडिकल कॉलेज के डीन की पत्नी की जांच रिपोर्ट भी पॉजिटिव आई है । इसके बाद डीन और डॉक्टर समेत 100 से ज्यादा लोगों को क्वारंटाइन किया गया है । राज्य में संक्रमितों की संख्या 44 हो गई है । इनमें से 18 लोग लोकल ट्रांसमिशन के शिकार हुए हैं । इनमें से 16 विदेश से लौटे लोगों के संपर्क में आए थे, जबकि दो व्यक्ति जयपुर और दिल्ली से लौटे थे । हालांकि, राज्य में पिछले चौबीस घंटे के दौरान कोई नया मामला सामने नहीं आया है ।

अंडमान-निकोबार पहुंचा वायरस

इसके अलावा राजस्थान में सात नए मामले मिले हैं और संक्रमितों की संख्या 50 हो गई है । आठ नए मामलों के साथ उत्तर प्रदेश में 51, एक नए केस के साथ दिल्ली में 40 और पांच नए मामलों के साथ पंजाब में संक्रमितों की संख्या 38 हो गई है । मध्य प्रदेश में पिछले चौबीस घंटे में चार नए केस सामने आए हैं और यह संख्या 30 हो गई है । जबकि, जम्मू-कश्मीर में चार नए मामले सामने आए हैं और पीडि़तों का आंकड़ा 18 हो गया है और दो नए केस के साथ बिहार में नौ संक्रमित हो गए हैं । यह खतरनाक वायरस अंडमान निकोबार द्वीप समूह तक फैल गया है और वहां छह पॉजिटिव केस पाए गए हैं ।


कोरोना का प्रसार

केरल - 164

महाराष्ट्र -153

कर्नाटक -62

तेलंगाना - 59

गुजरात - 44

उत्तर प्रदेश - 51

राजस्थान - 50

दिल्ली - 40

पंजाब - 38

तमिलनाडु - 35

मध्य प्रदेश - 30

लद्दाख - 13

जम्मू-कश्मीर - 18

आंध्र प्रदेश - 10

बंगाल - 10

चंडीगढ़ - 7

बिहार -9

छत्तीसगढ़ - 6

अंडमान-निकोबार -6

उत्तराखंड - 5

हिमाचल प्रदेश - 3

ओडिशा - 2

पुडुचेरी - 1

मणिपुर -1

मिजोरम -1
2. भारत में कोरोना का ताजा अपडेट, पिछले 24 घंटों में देश में 149 नए मामले

नई दिल्ली, एएनआइ । देश में कोरोना वायरस से संक्रमित लोगों की संख्या तेजी से बढ़ने लगी है ।देश में पिछले 24 घंटे में देश में कोरोना वायरस के 149 नए मामले सामने आए हैं । स्वास्थ्य और परिवार कल्याण मंत्रालय के ताजा आंकड़ों के मुताबिक देशभर में संक्रमितों की संख्या 800 को पार कर गई है । देश में कोरोना वायरस के कुल मामलों की संख्या बढ़कर 873 हो गई है । स्वास्थ्य मंत्रालय के सुबह 9.30 बजे तक के आंकड़ों के मुताबिक देश में फिलहाल 775 सक्रिय मामले हैं । वहीं 78 लोग अस्पताल में इलाज के बाद ठीक हो गए हैं । देश में कोराना से मरने वालों का आंकड़ा फिलहाल 19 है ।

स्वास्थ्य मंत्रालय के अनुसार सुबह 9.30 बजे तक 180 मामलों के साथ महाराष्ट्र में सबसे अधिक कोरोना वायरस रोगियों की संख्या है, वहीं केरल 173 मामलों की पुष्टि के साथ सूची में दूसरे स्थान पर है ।हालांकि, महाराष्ट्र और केरल में क्रमशः 25 और 11 मरीज ठीक भी हुए हैं ।

देश के 27 राज्यों में कोरोना का कहर

कोरोना वायरस का कहर देश के 27 राज्यों तक पहुंच चुका है । देश के 27 राज्यों में कुल 873 मरीज अब तक सामने आ चुके हैं । इनमें से 826 मरीज भारत के हैं तो 47 मरीज विदेशी हैं । वहीं 78 लोगों को अस्पताल से डिस्चार्ज किया जा चुका है । देश में कोरोना से अब तक 19 लोगों की मौत हो चुकी है ।

देश में 19 तक पहुंचा मौत का आंकड़ा
देश में कोरोना वायरस के कारण मौत का आंकड़ा 19 तक पहुंच गया है । स्वास्थ्य मंत्रालय के ताजा आंकड़ों के मुताबिक महाराष्ट्र में सबसे ज्यादा 5 लोगों की मौत हो गई है । इसके बाद गुजरात में 3 लोगों की मौत हो गई है । वहीं कर्नाटक और मध्य प्रदेश में 2-2 लोगों की मौत हो चुकी है ।दिल्ली, बिहार, हिमाचल प्रदेश, जम्मू कश्मीर, पंजाब, तमिलनाडु, पश्चिम बंगाल में एक-एक मरीजों की मौत हो चुकी है ।

राज्यवार आंकड़े- कुल 27 राज्य

राज्य   कुल मामले   मौत

महाराष्ट्र  180          5

केरल     173           0         

कर्नाटक    55           2

तेलंगाना    48          0    

राजस्थान   48         0

उत्तर प्रदेश  45        1

गुजरात     45          3

दिल्ली      39           1

पंजाब      38            1

तमिलनाडु   38         2

हरियाणा    33          0

मध्य प्रदेश  30         2

जम्मू कश्मीर 18       1

पश्चिम बंगाल 15      1

आंध्र प्रदेश    14        0

लदाख       13          0

बिहार        9           1

चंडीगढ़       7          0

छत्तीसगढ़    6        0

उत्तराखंड     4        0

हिमाचल प्रदेश 3       1

गोवा         3            0

ओडिशा       3           0

मणिपुर    1              0

मिजोरम   1              0            

पुडुचेरी     1               0

अंडमान और निकोबार   2    0

शुक्रवार को देश में सामने आए 125 मामले

इससे पहले शुक्रवार को एक दिन में देश में कोरोना के संक्रमण के 125 नए मामले सामने आए हैं, जबकि चार लोगों की मौत हो गई है । देशभर में संक्रमितों की संख्या 800 को पार कर गई है । जिसमें 47 विदेशी नागरिक, वायरस के चलते जान गंवाने वाले 20 व्यक्ति और स्वस्थ हो चुके 67 लोग शामिल हैं ।27 मार्च तक केरल में 176 मामले सामने आए तो महाराष्ट्र में 153 मामले सामने आए हैं ।

शुक्रवार को केंद्रीय गृह मंत्रालय की संयुक्त सचिव, पुण्य सलिला श्रीवास्तव ने कहा कि सभी राज्यों और केंद्र शासित प्रदेशों (यूटी) से प्रवासी कृषि श्रमिकों, औद्योगिक श्रमिकों और अन्य असंगठित लोगों को भोजन और आश्रय सहित पर्याप्त सहायता प्रदान करने के लिए तत्काल कदम उठाने का अनुरोध किया गया है ।उन्होंने कहा कि राज्यों और केंद्रशासित प्रदेशों से प्रवासी मजदूरों के लिए भोजन, पानी और स्वच्छता की व्यवस्था करने का अनुरोध किया गया है । सभी राज्यों से कहा गया है कि होटल और किराए के घर खुले और कार्यात्मक रहने चाहिए ।