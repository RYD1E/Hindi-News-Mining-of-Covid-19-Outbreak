1. कोरोना वायरस के इलाज को लेकर उड़ रही अफवाहों के चक्‍कर में पड़े तो पड़ जाएंगे लेने के देने

नई दिल्‍ली । कोरोना वायरस के इलाज को लेकर जो अफवाहें फैलाई जा रही हैं, कहीं आप भी तो उन पर यकीन नहीं करने लगे हैं । यदि ऐसा है तो ये आपके लिए खतरनाक हो सकता है । विश्‍व स्‍वास्‍थ्‍य संगठन ने इसको लेकर लोगों को चेताया भी है । इसके अलावा संगठन की तरफ से सोशल मीडिया के जरिये वायरल हो रही तरह-तरह की भ्रांतियों का सच बताया है । आपको बता दें कि दुनिया के 76 देश इस वायरस की चेपट में हैं । 


लहसुन का करें इस्‍तेमाल 

आपको बता दें कि डब्‍ल्‍यूएचओ ने साफ कर दिया है कि लहसुन में भले ही कई तरह के रोगों से लड़ने की प्रतिरोधक क्षमता होती है, लेकिन कोरोना से लड़ने या इसके इलाज में इसका सेवन करना करना बिल्‍कुल झूठ है ।इसी तरह से हल्‍दी का सेवन भी इस वायरस के इलाज में कारगर नहीं है । हालांकि, हल्‍दी में कई तरह के प्राकृतिक गुण होते हैं । विश्‍‍‍व स्‍वास्‍‍‍‍थ्‍य संगठन ने साफ किया है अब तक ऐसी कोई जानकारी सामने नहीं आई है जिसमें इसकी पुष्टि की जा सके ।  

पालतू जानवरों से कोरोना वायरस के फैलने का खतरा 

अभी तक इस बात का कोई प्रमाण सामने नहीं आया है कि जानवरों से नजदीकी की वजह से ये वायरस फैलता है । इसके बाद भी ये अच्‍छा होगा पालतू जानवर जैसे कुत्ते, बिल्‍ली आदि के संपर्क में आने पर अपने हाथों को साबुन से अच्‍छे से धोना न भूलें । ये आदत आपको बैक्‍टीरियल इन्फेक्‍शन से बचाने में सहायक साबित होगी । 

 कोरोना वायरस के इलाज को लेकर कोई दवा 

फिलहाल इस वायरस के इलाज के लिए कोई दवा तैयार नहीं की जा सकी है । इतना जरूर है कि इसको लेकर युद्धस्‍तर पर काम चल रहा है । डब्‍ल्‍यूएचओ का कहना है कि ये वायरस बिल्‍कुल नया है इसलिए इसकी दवा अलग और नई ही होगी । निमोनिया के इलाज में काम आने वाली दवाएं इस वायरस में कारगर नहीं हैं ।

चीन से आने वाले पत्र और पार्सल को छूना कितना सही

डब्‍ल्‍यूएचओ के मुताबिक चीन से आने वाले पत्र या पार्सल को छूने से इस वायरस की चपेट में आने का खतरा नहीं है । पूर्व के विश्‍लेषणों के मुताबिक कोरोना वायरस पत्र, पार्सल और पैकेज पर ज्‍यादा समय तक नहीं रह सकता है । 



शरीर पर अल्‍कोहल या क्‍लोरीन का स्‍प्रे कितना सही 
यदि आप कोरोना वायरस से संक्रमित हो चुके हैं तो शरीर पर अल्‍कोहल या क्‍लोरीन का स्‍प्रे इसके वायरस को नहीं मार सकेगा । इस तरह से शरीर पर किया गया स्‍प्रे आपके कपड़ों को ही नहीं, बल्कि आपकी आंखों और मुंह के लिए भी नुकसानदायक साबित हो सकता हे । आपको बता दें कि इन चीजों का स्‍प्रे केवल सर्फेस से इन्फेक्‍शन को खत्‍म करना, लेकिन इसका भी इस्‍तेमाल बिना जानकारी के नहीं करना चाहिए ।  
थर्मल स्‍कैनर कितना कारगर 

थर्मल स्‍कैनर उन लोगों की पहचान में सहायक है जिन्‍हें बुखार है । ये कोरोना वायरस से पीड़ित लोगों की पहचान कर सकता है, क्‍यों‍कि इसमें भी बुखार के साथ-साथ खांसी और जुकाम होता है । इसके अलावा ये स्‍कैनर उन लोगों की जांच करने में सहायक नहीं है जो वायरस की चपेट में तो हैं, लेकिन उन्‍हें बुखार नहीं है । आपको ये भी बता दें कि इस वायरस की चपेट में आने के करीब 2-10 दिन में बुखार आता है । 

बुजुर्गों को अधिक खतरा 

इस वायरस की चपेट में हर उम्र का व्‍यक्ति आ सकता है । बुजुर्ग अक्‍सर पहले से ही अस्‍थमा, डायबिटीज और दिल की बीमारियों से पीड़ित होते हैं, इसलिए भी उन्‍हें इसके संक्रमण का खतरा अधिक होता है । 

अल्‍ट्रा वॉयलेट लैंप वायरस के बचाव में कितना सहायक 

इस लैंप का इस्‍तेमाल हाथों को स्‍टरलाइज करने के लिए नहीं करना चाहिए । इसकी वजह से कई बार शरीर में इरिटेशन भी हो जाती है । 

हैंड ड्रायर कोरोना वायरस को रोकने में कितना सहायक 

डब्‍ल्‍यूएचओ के मुताबिक ये एक ऐसी अफवाह है जो कई जगह फैलाई जा रही है, लेकिन ये सरासर झूठ है । यदि आपको इस वायरस से बचना है तो इसका सीधा-सा उपाय है कि आप अपने हाथों को साफ रखें और कुछ-कुछ समय बाद साबुन से धोते रहें । हाथ धोने के बाद इन्‍हें पेपर टॉवल या वार्म एयर ड्रायर से सुखा लें ।  

2.कोरोना वाइरस: बाबा रामदेव ने बताया कोरोना से लड़ने का आसान उपाय, रोज करें यह काम

कोडरमा, जासं । कोरोना वाइरस योगगुरु स्वामी रामदेव ने देशवासियों को कोरोना वायरस से आतंकित नहीं होने की सलाह देते हुए कहा कि तीन प्रकार के प्राणायाम और पांच तरह की आयुर्वेदिक औषधियों से इस वायरस से होने वाली बीमारी से दूर रहा जा सकता है । वे शुक्रवार को कोडरमा जिले के मरकच्चो में चल रहे यज्ञ कार्यक्रम में भाग लेने के बाद पत्रकारों से बात कर रहे थे ।

बाबा बोले, गिलोय का सेवन कर दूर भगा सकते हैं कोरोना वायरस

योगगुरु ने कहा कि कोरोना से भारत के लोगों को डरने की जरूरत नहीं है । भस्त्रिका, कपालभाति, अनुलोम-विलोम प्राणायाम के नियमित अभ्यास करने व हल्दी, काली मिर्च, गिलोय, अदरक व तुलसी का काढ़ा बनाकर नियमित सेवन से कोरोना वायरस प्रभावित नहीं करेगा । जिन्हें हो गया है, वह सुबह शाम इस औषधीय काढ़ा का सेवन करें । बाबा ने कहा कि कोरोना वायरस के लक्षण जिनमें भी दिखाई दे रहे हैं, वे सुबह-शाम गिलोय का सेवन कर इसे दूर भगा सकते हैं । बाबा ने कहा कि कोरोना वायरस से लोगों को डरने की जरूरत नहीं है, बल्कि इससे मुकाबला करने के लिए योग सबसे बेहतर और आसान तरीका है ।

यज्ञ में भाग लेने कोडरमा के मरकच्चो पहुंचे थे बाबा रामदेव

इससे पूर्व मरकच्चो पहुंचने के बाद बाबा रामदेव यज्ञ मंडप की परिक्रमा की और यजमानों को आशीर्वाद दिया । बाद में आयोजित जनसभा को संबोधित करते हुए उन्होंने लोगों को योग से निरोग रहने की सलाह दी । साथ ही शराब, गुटखा जैसे दुव्र्यसनों से दूर रहने को कहा । मौके पर उन्होंने कुछ योगाभ्यास भी करके दिखाए । साथ ही अलग-अलग योगासनों से होनेवाले फायदे के बारे में बताए । बाबा ने उपस्थित जनसमूह को गायत्री मंच का उच्चारण कराया । इस मौके पर पतंजलि योग समिति की ओर से भी हवन कार्यक्रम का आयोजन किया गया, जिसमें बाबा के साथ सांसद अन्नपूर्णा देवी, विधायक नीरा यादव के अलावा पतंजलि योग समिति और यज्ञ समिति के लोग शामिल हुए ।

जहां पूरे देश-दुनिया में कोरोना वायरस को लेकर हाहाकार मचा है वहीं पतंजलि याेगपीठ के पुरोधा योग गुरु बाबा रामदेव ने कहा है कि कोरोना से भारत के लोगों को डरने की जरूरत नहीं है । नियमित योग और आयुर्वेद चिकित्‍सा पद्धति के जरिये हम कोरोना से आसानी से लड़ सकते हैं । शुक्रवार को झारखंड के कोडरमा पहुंचे बाबा रामदेव ने कहा कि तीन प्राणायाम और पांच औषधीय सामग्री के सेवन से कोरोना हमेशा के लिए दूर हो जाएगा । योग गुरु बाबा रामदेव कोडरमा के मरकच्चो में आयोजित 11 दिवसीय महायज्ञ में शामिल होने पहुंचे थे ।

मरकच्चो पहुंचने के बाद बाबा रामदेव ने यंग मंडप की परिक्रमा पूरी की और यज्ञ में शामिल यजमानों को आशीर्वाद दिया । इसके साथ ही महायज्ञ की पूर्णाहुति में बाबा रामदेव ने हवन भी किया । पत्रकारों से बात करते हुए बाबा रामदेव ने कहा कि कोरोना से भारत के लोगों को डरने की जरूरत नहीं है । तीन तरह के प्राणायाम का नियमित अभ्यास करें साथ ही हल्दी, काली मिर्च, गिलोय, अदरक और तुलसी का काढ़ा बनाकर नियमित सेवन करने से कोरोना वायरस का अटैक कभी नहीं होगा ।

बाबा रामदेव ने कहा कि जिन्हें कोरोना वायरस का अटैक हो गया है वे सुबह और शाम इस औषधीय काढ़ा का जरूर सेवन करें । कोरोना वायरस के लक्षण जिनमें भी दिखाई दे रहे हैं, वे सुबह शाम गिलोय का सेवन कर इसे दूर भगा सकते हैं । बाबा रामदेव ने कहा कि कोरोना वायरस से लोगों को डरने की जरूरत नहीं है, बल्कि इससे मुकाबला करने के लिए योग सबसे बेहतर और आसान तरीका है । योग को अपनाकर कोरोना वायरस को दूर भगाया जा सकता है ।
