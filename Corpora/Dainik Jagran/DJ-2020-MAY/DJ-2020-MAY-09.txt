नोएडा में 24 घंटे के भीतर 2 मौतों से हड़कंप, परिवार किए गए क्वारंटाइन

नोएडा [चंद्रशेखर वर्मा] । दिल्ली से सटे उत्तर प्रदेश के गौतमबुद्ध नगर जिले में कोरोना वायरस संक्रमण के चलते 24 घंटे के भीतर लगातार दूसरी मौत हो गई, इससे स्वास्थ्य विभाग में हड़कंप मचा हुआ है । दोनोंम की मौत 60 साल थी । मिली जानकारी के मुताबिक, ताजा मामले में 60 वर्षीय बुजुर्ग ने शुक्रवार रात 11 बजे ग्रेटर नोएडा के राजकीय आयुर्विज्ञान संस्थान में दम तोड़ दिया । वहीं, मृतक के परिजनों को क्वारंटाइन किया गया है । इससे पहले शुक्रवार तड़के एक 60 वर्षीय बुजुर्ग की मौत कोरोना संक्रमण के चलते हुई थी । 

वहीं, दूसरी मौत शुक्रवार देर रात हुई है । बताया जा रहा है कि जब बीमार बुजुर्ग को अस्पताल में लाया गया तो उसकी मौत हो चुकी थी । इस बुजुर्ग की शुक्रवार को ही रिपोर्ट कोरोना पॉजिटिव आई थी । इसके बाद पूरे परिवार को क्वारंटाइन किया गया है । 

इससे पहले शुक्रवार तड़के कोरोना वायरस से संक्रमित 60 साल के एक बुजुर्ग की शुक्रवार तड़के मौत हो गई थी । वहीं, इससे पहले 4 मई को नोएडा के अस्पताल में इलाज करा रहे एक कोरोना मरीज की मौत हो गई थी । यह मरीज गाजियाबाद का रहने वाला था, इसलिए इसकी मौत गाजियाबाद में शामिल की गई ।
गौतमबुद्धनगर के जिलाधिकारी सुहास एलवाइ (Gautam Buddha Nagar District Magistrate Suhas Ly) ने भी कोरोना संक्रमित एक मरीज की मौत की पुष्टि की है, जो नोएडा 66 का रहने वाला था । 

दोनों बुजुर्ग नोएडा के रहने वाले थे

जिम्स  के निर्देशक ब्रिगेडियर (रिटायर्ड) डॉ. राकेश गुप्ता के मुताबिक,  दोनों ही बुजुर्ग नोएडा के रहने वाले हैं । एक की मौत शुक्रवार तड़के तो दूसरे बुजुर्ग की मौत देर रात 11 बजे हुई । पहले मामले में शुक्रवार तड़के करीब साढ़े तीन बजे एक बुजुर्ग को अस्पताल में दाखिल कराया गया था । कोरोना पीड़ित 60 साल के बुजुर्ग की थोड़ी ही देर में इलाज के दौरान मौत हो गई । मरीज को पहले नोएडा के मेट्रो अस्पताल में भर्ती कराया गया था । उनकी बिगड़ती हालत को देखते हुए उन्हें देर रात जिम्स अस्पताल लाया गया । इस दौरान उनकी हालत पहले से ही खराब थी । 

बता दें कि गौतमबुद्धनगर जिले में कोरोना संक्रमित मरीजों की संख्या 202 हो चुकी है, जिनमें से दो की मौत हुई है । इसके अलावा आधे से कुछ अधिक मरीज ठीक होकर घर जा चुके हैं । 

दिल्ली से नारनौल आए रेलवे पुलिस के 3 जवान कोरोना पॉजिटिव

रेवाड़ी/नारनौल, जागरण संवाददाता । राष्ट्रीय राजधानी क्षेत्र के अंतर्गत आने वाले हरियाणा के नारनौल में एक साथ 4 लोगों कोरोना पॉजिटिव मिले हैं, इनमें 3 तो रेलवे पुलिस के जवान हैं । वहीं, एक और शख्स भी कोरोना की चपेट में आया है, जिसका कनेक्शन दिल्ली से निकल रहा है । 

मिली जानकारी के मुताबिक, 5 मई को जो 3 रेलवे पुलिस के जवान दिल्ली से आये थे । उनकी रिपोर्ट पोजिटिव आई है । इसके अलावा एक और व्यक्ति दिल्ली से सीधा हॉस्पिटल आया था । उसकी भी रिपोर्ट कोरोना पॉजिटिव आई है । इस तरह अब नारनौल में कुल कोरोनों के कुल 4 पॉजिटिव मरीज हो गए हैं ।

अब कई दिनों तक सील रहेगा सेक्टर चार

महिला जब नागरिक अस्पताल पहुंची थी तभी से कोरोना संदिग्ध लग रही थी । ऐसे में जिला प्रशासन व स्वास्थ्य विभाग ने भी बृहस्पतिवार से ही एहतियात बरतनी आरंभ कर दी थी । मकान नंबर 159 से लेकर 316 तक की गली पूरी तरह से सील कर दी गई थी । शुक्रवार को और अधिक सख्ती बढ़ा दी गई थी । स्वास्थ्य विभाग ने सेक्टर चार को कंटेनमेंट जोन बनाने की भी तैयारी कर ली थी तथा रिपोर्ट आने के बाद पूरे सेक्टर को सील करके कंटेनमेंट जोन बना दिया गया । कंटेनमेंट जोन में अब किसी को आने जाने की अनुमति नहीं होगी । इसके अतिरिक्त शुक्रवार को स्वास्थ्य विभाग की टीम ने घर-घर जाकर सेक्टर चार के लोगों की थर्मल स्क्रीनिंग भी की ।

अब जिलाभर में सख्त होगा माहौल

रेवाड़ी अभी तक प्रदेश का अकेला ऐसा जिला था जिसमें एक भी कोरोना पॉजिटिव नहीं था । अब महिला के कोरोना पॉजिटिव पाए जाने से रेवाड़ी भी दूसरे जिलों की ही श्रेणी में आ गया है । निश्चित तौर पर शनिवार से शहर में और सख्त माहौल देखने को मिल सकता है ।

महिला की लापरवाही से टूटा सुरक्षा चक्र

ग्रीन जोन में शामिल रेवाड़ी के सुरक्षा चक्र को महिला ने अपनी लापरवाही से तोड़ा । महिला का अपने मायके से रेवाड़ी आना जाना कई बार हुआ । अपने बच्चों को भी वह साथ लेकर ही घूमती रही । ऐसे में स्पष्ट है कि तमाम सख्ती के बावजूद भी जिला से बाहर के लोगों का आना जाना अभी भी जारी है ।


















