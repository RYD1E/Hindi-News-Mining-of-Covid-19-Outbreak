12 नए केस आने से आंकड़ा पहुंचा 777 पर

आगरा, जागरण संवाददाता । प्रधानमंत्री नरेंद्र मोदी ने कोरोना संक्रमण के चलते देश में लॉकडाउन 4.0 शुरू किए जाने की बात मंगलवार रात साफ कर दी है । चूंकि संक्रमितों की संख्‍या को लेकर आगरा सूबे में टॉप चल रहा है, इसलिए यहां प्रदेश सरकार, दूसरे शहरों के मुकाबले शायद कम ही छूट दे, खैर यह बात भी आने वाली 18 मई को साफ हो जाएगी । बहरहाल, मंगलवार की रात तक ताजनगरी में नए संक्रमितों की संख्‍या 12 बढ़ने से कुल संख्‍या 777 पर पहुंच गई है । इसमें तेज बुखार और सांस लेने में तकलीफ होने पर भर्ती किए गए मरीज भी शामिल हैं । डिस्‍चार्ज होने वालों की संख्‍या बढ़कर 369 पहुंच चुकी है ।


ताजनगरी में केदार नगर निवासी 65 साल के कोरोना संक्रमित मरीज की मौत हो गई थी, उनके 46 और 39 साल के बेटे में भी कोरोना की पुष्टि हुई है, ये दोनों क्वारंटाइन सेंटर में थे । इन्हें आइसोलेशन वार्ड में भर्ती किया गया है । इसी तरह से कोरोना संक्रमित मरीज के संपर्क में आए राम नगर शाहगंज निवासी 34 साल के युवक की रिपोर्ट भी पॉजिटिव आई है । कोरोना संक्रमित महिला के संपर्क में आने से केके नगर सिकंदरा के 43 साल के मरीज की रिपोर्ट पॉजिटिव आई है । एसएन इमरजेंसी में बुखार और सांस लेने में परेशानी होने पर भर्ती की गईं 56 साल की एमएम गेट कोतवाली क्षेत्र निवासी महिला में कोरोना की पुष्टि हुई है । एसएन के आइसोलेशन वार्ड में भर्ती 68 साल के मरीज और 62 साल की महिला मरीज की रिपोर्ट भी पॉजिटिव आई है ।

इससे पहले सोमवार को 13 नए केस सामने आए थे । इधर केंद्रीय स्‍वास्‍थ्‍य मंत्रालय की नई गाइडलाइंस के अनुपालन में राज्‍य सरकार ने भी आदेश जारी कर दिए हैं । क्‍वारंटाइन सेंटर्स में बंद लोगों में यदि 10 दिन तक कोई लक्षण नहीं दिखते तो उनको बिना जांच घर वापस भेज दिया जाएगा । हालांकि उन्‍हें सात दिन तक होम आइसोलेशन में रहने की हिदायत भी पूरी करनी होगी । इस आदेश के लागू होने के साथ ही अब ताजनगरी में ठीक होने वाले लोगों की संख्‍या में बड़ी तेजी से इजाफा होगा । क्‍योंकि क्‍वारंटाइन सेंटर्स सुविधाओं के अभाव में यहां 'यातना गृह' बने हुए हैं । लोग कोरोना से नहीं बल्कि सेंटर्स पर व्‍याप्‍त अव्‍यवस्‍थाओं के चलते मानसिक अवसाद के शिकार बन रहे थे । वर्तमान में आगरा में कुल 383 एक्टिव केस हैं, जबकि कोरोना से अब तक 25 लोग जान गवां चुके हैं ।

यूं बढ़ा आगरा में कोरोना का ग्राफ

3 मार्च जूता कारोबारी, उनके दोनों बेटे, पुत्रवधू, नाती ।

7 मार्च जूता कारोबारी की फैक्‍ट्री में मैनेजर ।

8 मार्च जूता कारोबारी की फैक्‍ट्री में मैनेजर की पत्नी ।

13 मार्च बेंगलुरू से अपने मायके रेलवे कॉलोनी आई युवती ।

26 मार्च अमेरिका से लौटा डॉक्टर का बेटा ।

27 मार्च लंदन से लौटी आटोमोबाइल कारोबारी की बेटी ।

29 मार्च इंग्लैंड से लौटा कॉलेज संचालक का बेटा ।

1 अप्रैल कोरोना संक्रमित बेटे के डॉक्टर पिता ।

3 अप्रैल सात जमाती और जीवनी मंडी क्षेत्र के दुबई से लौटे युवक में कोरोना की पुष्टि ।

4 अप्रैल घटिया आजम खां निवासी युवक के साथ जमाती और उनके संपर्क आए लोगों सहित 25 में कोरोना की पुष्टि ।

5 अप्रैल जीवनी मंडी क्षेत्र में दुबई से लौटे युवक की मां और भाई, जगदीशपुरा के चांदी कारीगर में कोरोना की पुष्टि ।

6 अप्रैल रकाबगंज क्षेत्र के हॉस्पिटल के दो टेक्नीशियन, दुबई से लौटा व्यापारी, जमाती सहित पांच में कोरोना की पुष्टि ।

8 अप्रैल दो नए मामलों में कोरोना की पुष्टि ।

9 अप्रैल 19 मामले में पुष्टि ।

10 अप्रैल पांच नए मामलों में पुष्टि, सभी जमाती ।

11 अप्रैल तीन नए मामलों में पुष्टि ।

12 अप्रैल 12 नए मामलों में पुष्टि ।

13 अप्रैल केजीएमयू के अनुसार 35 नए केस आगरा में ।

14 अप्रैल रात तक छह नए केसों में पुष्टि । एक की मौत ।

15 अप्रैल बुधवार देर रात तक 19 नए केस में पुष्टि ।

16 अप्रैल गुरुवार सुबह एक और मौत, पांच नए केस, कुल केस 172 ।

17 अप्रैल- शुक्रवार को 24 नए केस, कुल केस 196 ।

18 अप्रैल- शनिवार को एक मौत, 45 नए केस, 241 कुल केस ।

19 अप्रैल- रविवार को 14 नए केस, कुल केस 255 ।

20 अप्रैल- सोमवार को 12 नए केस, कुल केस 267 ।

21 अप्रैल- मंगलवार 41 नए केस, कुल केस 308 ।

22 अप्रैल- बुधवार 19 नए केस, कुल केस 327 ।

23 अप्रैल- गुरुवार को 8 नए केस, कुल केस 335 ।

24 अप्रैल- शुक्रवार को 13 नए केस, कुल केस 348 ।

25 अप्रैल- शनिवार को 23 नए केस, कुल केस 371 ।

26 अप्रैल- रविवार को 2 नए केस, कुल केस 373 ।

27 अप्रैल- सोमवार को 12 नए केस, कुल केस 384 ।

28 अप्रैल- मंगलवार को 12 नए केस, कुल केस 401 ।

29 अप्रैल- बुधवार को 32 नए केस, कुल केस 433 ।

30 अप्रैल- गुरुवार को 47 नए केस, कुल केस 480 ।

1 मई- शुक्रवार को 21 नए केस, कुल केस 501 ।

2 मई- शनिवार को 42 नये केस, कुल केस 543 ।

3 मई- रविवार को 54 नये केस, कुल केस 596 ।

4 मई- सोमवार को 31 नये केस, कुल केस 628 ।

5 मई- मंगलवार को 19 नये केस, कुल केस 640 ।

6 मई- बुधवार को 27 नये केस, कुल केस 667 ।

7 मई- गुरुवार को 11 नये केस, कुल केस 678 ।

8 मई- शुक्रवार को 23 नये केस, कुल केस 701 ।

9 मई- शनिवार को 42 नये केस, कुल केस 743, मृतक संख्‍या 23 ।

10 मई- रविवार को 09 नये केस, कुल केस 752, मृतक संख्‍या 25 ।

11 मई- सोमवार को 13 नए केस, कुल केस 765, मृतक संख्‍या 25 । 
