कोरोना वायरस से संक्रमित पांच नए मरीज मिले, जिले में मरीजों की संख्‍या पहुंची 25 


प्रयागराज, जेएनएन । जनपद में कोरोनावायरस के मरीजों की संख्या लगातार बढ़ती ही जा रही है । गुरुवार को मोतीलाल नेहरू मेडिकल कॉलेज के माइक्रोबायोलॉजी लैब में हुई जांच के बाद 5 नए मरीज सामने आए हैं  । इसमें चार मरीज एक ही परिवार के हैं । जिसमें पति पत्नी व दो बच्चे शामिल हैं,  यह सभी बुधवार को मुंबई से यहां आए थे । इन लोगों को स्वरूपरानी नेहरू अस्पताल में भर्ती कराया गया था । यह सराय इनायत क्षेत्र के एक गांव के रहने वाले हैं  । इसी तरह पांचवा मरीज झूंसी इलाके का  रहने वाला है । यह 25 साल का युवक मुंबई से लौटा है इसे भी एसआरएन में ही भर्ती कराया गया था । कोरोना वायरस के बढ़ते मरीजों की संख्या को देख स्वास्थ विभाग भी परेशान हैं इसकी पुष्टि नोडल अधिकारी डॉ ऋषि सहाय ने की है । इन  मरीजों को कुल 25 पॉजिटिव मरीज जनपद में मिल चुके हैं ।

मुंबई से आए चार कोरोना संदिग्ध समेत पांच लोग एसआरएन में भर्ती
इन दिनों एसआरएन अस्पताल की कोरोना ओपीडी में बड़ी संख्या में मरीज पहुंच रहे हैं । यहां आने वालों में अधिकांश मुंबई, दिल्ली समेत अन्य शहरों से आए हैं । बुधवार को पांच कोरोना संक्रमित एसआरएन में भर्ती कराए गए हैं । इनमें कोरोना के लक्षण होने पर सैंपल लिया गया । सरायइनायत क्षेत्र का युवक मुंबई में रहता था । वह बुधवार को पत्नी और दो बच्चों को लेकर एसआरएन अस्पताल पहुंचा । यहां डॉक्टरों ने लक्षण पूछे तो पता चला कि चारों को खांसी व जुकाम है । इन चारों को कोरोना संदिग्ध वार्ड में भर्ती कर सैंपल लिया गया । इसी तरह एक संदिग्ध मरीज प्रतापगढ़ से आया ।
डॉ. वीके पांडेय बने मेडिकल कॉलेज के उप प्राचार्य

मोतीलाल नेहरू मेडिकल कॉलेज में सर्जरी विभाग के प्रोफेसर डॉ. वीके पांडेय को कॉलेज के उप प्राचार्य पद पर तैनात किया गया है । शासन की ओर से इसका पत्र भी मेडिकल कॉलेज को भेज दिया गया है ।

नवजात का आज लिया जाएगा सैंपल

मंगलवार को एक कोरोना पॉजिटिव गर्भवती का प्रसव हुआ था । प्रतापगढ़ की रहने वाली इस महिला ने बेटी को जन्म दिया था । बच्ची चिल्ड्रेन हॉस्पिटल में भर्ती है । गुरुवार को उसके सैंपल जांच के लिए भेजे जाएंगे ।

कहीं सुकून के पल तो कहीं जिंदगी की जद्दोजहद
नई दिल्ली । See Photos Lockdown In India: कोरोना महामारी ने देश ही नहीं पूरी दुनिया को लॉकडाउन करने के लिए मजबूर कर दिया है । लोग घरों में रहने के लिए मजबूर हैं । हालांकि इस दौरान कुछ जरूरी काम से जुड़े लोगों को बाहर निकलने की छूट हैं । ऐसे वक्‍त में देश के अलग-अलग हिस्‍सों से अलग-अलग तस्‍वीरें आ रही हैं । देशव्यापी लॉकडाउन के बीच सुकून की सांस लेती प्रकृति का रंग निखर आया है । यह मनोरम नजारा वाराणसी के बीएचयू परिसर में गुलमोहर के पेड़ से झड़ते फूलों का है । इन दिनों यह पेड़ फूलों से आच्छादित हैं । 

प्रभु के कपाट लॉकडाउन, खर्चों के राम ही मालिक 
जमशेदपुर, जेएनएन ।  कोरोना वायरस को लेकर लागू हुए लॉकडाउन में मंदिर समेत तमाम धार्मिक स्थलों को भी बंद कर दिया गया है, ताकि शारीरिक दूरी का पालन हर स्तर पर हो सके । शहर में 500 के करीब मंदिर हैं । सभी पिछले 50 दिन से बंद हैं । ऐसे में मंदिर की अर्थव्यवस्था चरमरा गई है । सिर्फ वहां पुजारी ही देवी-देवताओं की पूजा-अर्चना कर रहे हैं । श्रद्धालु नहीं जा रहे हैं, जिससे मंदिरों में सन्नाटा पसरा है ।

चढ़ावा नहीं आने से पुजारियों को भी आर्थिक संकट का सामना करना पड़ रहा है ।  कुछ मंदिरों में ट्रस्टी व समाजसेवी पुजारियों और मंदिर की अर्थव्यवस्था की देखभाल कर रहे हैं, तो कई मंदिर में ऑनलाइन दान भी आ रहा है । हालांकि अधिकांश मंदिरों की स्थिति अच्छी नहीं कही जा सकती है । इन्हीं सब बातों के मद्देनजर दैनिक जागरण ने शहर के शीर्ष 20 मंदिरों की पड़ताल की, तो अलग-अलग बातें सामने आईं । 


बेल्डीह कालीबाड़ी : दो महीने से वेतन नहीं मिला
बेल्डीह कालीबाड़ी मंदिर की व्यवस्था से एक मुख्य पुजारी, पांच सहायक पुजारी और दो कर्मचारियों को मिलाकर कुल आठ लोग सीधे तौर पर जुड़े हैं । इनको मंदिर की ओर से वेतन दिया जाता है, लेकिन लॉकडाउन में कोई कोई आय न हो पाने के कारण दो महीने से वेतन नहीं दिया जा सका है । एक-दो बार कुछ दानवीरों ने चावल आदि पुजारियों और कर्मचारियों को दिया है । उसके बाद कोई पूछने नहीं आया । बड़ी कठिनाई में जीवन गुजर रहा है । इस समय में प्रति दिन दैनिक पूजा और मां काली का पाठ हो रहा है । साथ ही कुछ मिलने का इंतजार भी । यह शहर के प्रचीन मंदिरों में से एक है ।
घोड़ाबांधा साईं मंदिर : लॉकडाउन में आ रही ऑनलाइन दक्षिणा

  टेल्को घोड़ाबांधा श्री साईंनाथ देवस्थानम में लॉकडाउन में ऑनलाइन दक्षिणा आ रही है । श्रद्धालु मंदिर के बैंक खाते में पैसे भेज रहे हैं । मंदिर की स्थापना 2014 में की गई थी । मंदिर का मासिक खर्च करीब 90 हजार है जो चंदा व दक्षिणा से भरा जाता है । मंदिर में पुजारी, सफाई कर्मी समेत कुल 14 लोग सेवा देते हैं जिन्हें मानदेय दिया जाता है । पहले जैसी भीड़ नहीं हो रही है बावजूद पूजा पूर्व की तरह की जा रही है । 

गोविंदपुर राम मंदिर : अब तो सात हजार भी नहीं आ रही दक्षिणा
1971 में स्थापित गोविंदपुर राम मंदिर का खर्च निकालना मुश्किल हो गया है । कोरोना काल में भक्त मंदिर नहीं पहुंचे तो इसका सीधा असर आमदनी पर पड़ा है । मंदिर के अध्यक्ष जलविंदर सिंह व कोषाध्यक्ष अमित मिश्रा ने बताया कि आपस में चंदा कर  पुजारी व सफाई कर्मी को वेतन दे रहे हैं । 

सूर्य मंदिर, सिदगोड़ा : दाने-दाने को मोहताज हो गए पुजारी व कर्मचारी

सूर्य मंदिर सिदगोड़ा में मुख्य पुजारी सतीश पाठक सहित कुल पांच पुजारी और 12 कर्मचारी हैं । इन्हें कोई निर्धारित वेतन नहीं मिलता । मंदिर में आने वाले चढ़ावे और निजी तौर घरों में पूजा कराने पर मिलने वाली दक्षिणा से इनका घर चलता था, लेकिन दो महीने से खाने के लाले हैं । मंदिर समिति के मुख्य संरक्षण व पूर्व मुख्यमंत्री रघुवर दास ने एक बार सभी पुजारियों और कर्मचारियों को एक-एक हजार रुपये दिए थे । उसके बाद कोई पूछने नहीं आया । धार्मिक न्यास बोर्ड और सरकार से कुछ नहीं मिलता । 

भालूबासा हनुमान मंदिर : इक्का-दुक्का ही पहुंच रहे भक्त

 लॉकडाउन में मंदिर की आमदनी पर असर पड़ा है । इक्का दुक्का ही लोग पूजा करने के लिए आते हैं । दान पेटी दो से तीन माह में खोली जाती है । मंदिर की व्यवस्था से 10-12 लोग जुड़े हैं । इसके अध्यक्ष कमल किशोर उर्फ जम्मू है । मंदिर का ना कोई फिक्सड डिपॉजिट है और ना ही कोई एकाउंट । मंदिर कमेटी का एकाउंट है । मंदिर कमेटी के पुजारी सिद्धार्थ चटर्जी, मोहन गोस्वामी व सोम मुखर्जी हैं । मंदिर में जो चढ़ावा चढ़ता है वह पुजारी को होता है । वेतन पुजारियों को नहीं मिलता । भालूबासा स्थित बजरंग विजय मंदिर की स्थापना 1979 में हुई थी । 

महावीर मंदिर : दुकान के किराये से चल रहा मंदिर का खर्च

जुगसलाई महावीर मंदिर कमेटी की छह दुकान हैं जिसमें चार दुकानों के किराये से मंदिर का खर्च चलता है । मंदिर का कोई फिक्स डिपॉजिट नहीं है । बैंक में एकाउंट है । सुबह सात बजे मंदिर खुल जाता है । एक्का दुक्का श्रद्धालु ही पूजा करने आते हैं । इस मंदिर कमेटी के पुजारी व अध्यक्ष  रवि गिरी महाराज है । महावीर मंदिर  नौ नागा बाबा की समाधी पर बना है । जब रेलवे की लाइन भी टाटानगर में नहीं बीछी थी उससे भी पुराना मंदिर है । 

भूतनाथ मंदिर : आपसी सहयोग से मिल रहा पुरोहितों का वेतन

सोनारी स्थित भूतनाथ मंदिर में लॉकडाउन के पहले तक हर दिन 200 से ज्यादा भक्त पूजा करने आते हैं । प्रति तिमाही मंदिर मंदिर की दान पेटी खोलने पर 40 से 45 हजार रुपये मिलते थे । लॉकडाउन के बाद से आमदनी शून्य हो गई है । इससे मंदिर संचालन के लिए जरूरी सामान, बिजली का बिल सहित पूजा-पाठ में लगे चार पुरोहित, तीन सफाई कर्मचारियों को वेतन दिया जाता था ।  अब आपसी सहयोग से पंडितों को वेतन दिया जा रहा है । 

कदमा रंकिणी मंदिर : पहले की जमा-पूंजी से हो रहा है संचालन

कदमा के सबसे बड़े रंकिणी मंदिर में हर दिन 200 से ज्यादा भक्त आते थे, लेकिन पिछले एक माह से कपाट बंद है । यहां पूजा पाठ के लिए सात पुरोहित, तीन सफाईकर्मी सहित एक रसोइया है । मंदिर कमेटी के सचिव जर्नादन पांडेय ने बताया कि जमा पूंजी से पंडितों का वेतन दिया जा रहा है । इसके अलावा सभी के लिए मंदिर प्रांगण में रहने व खाने की व्यवस्था सहित भगवान की पूजा व आरती की व्यवस्था भी इसी कोष से की जा रही है । 

कचहरी बाबा मंदिर : ना कोई फिक्सड डिपॉजिट ना ही कोई अकाउंट

 साकची पुराना कोर्ट परिसर स्थित कचहरी बाबा शिव मंदिर लॉकडाउन में वीरान नजर आ रहा है । रोज चहल-पहल रहने वाले मंदिर का पट बंद है । मंदिर कमेटी के अध्यक्ष अजय ङ्क्षसह ने बताया कि मंदिर का मासिक खर्च करीब दस हजार रुपये है । करीब 12 आदमी मिलकर मंदिर का संचालन करते हैं । मंदिर में एक पुजारी, एक सफाई कर्मी और एक गो सेवक है । तीनों को तीन-तीन हजार रुपये माहवार दिए जाते हैं । 1990 में निॢमत मंदिर का बैंक अकाउंट है, लेकिन कोई फिक्सड डिपॉजिट नहीं है । फिलहाल मंदिर के सारे खर्च आपसी सहयोग से राशि एकत्रित कर किया जा रहा है ।

मनोकामना नाथ मंदिर :आमदनी शून्य खर्चा रुपया

पिछले एक महीने से मंदिर के पट बंद हैं और यहां प्रतिदिन पंडित व पुरोहितों द्वारा विधिवत पूजा की जा रही है । मंदिर का मासिक खर्च 65 से 70 हजार रुपये है । करीब 25 लोग मंदिर संचालन के काम में सक्रिय रहते हैं । 1981 में निॢमत मंदिर का बैंक अकाउंट है, लेकिन कोई फिक्सड डिपॉजिट नहीं है । फिलहाल मंदिर के सारे खर्च मंदिर फंड की जमा राशि से ही किए जा रहे हैं ।

टेल्को राम मंदिर : दानपेटी खाली, किसी तरह चल रहा काम

 1965 में स्थापित टेल्को राम मंदिर का मासिक खर्च 25 हजार रुपये है । यहां दो पुजारी समेत एक सफाईकर्मी सेवा देते हैं । लॉकडाउन से पूर्व मंदिर में जहां  भीड़ रहती थी आज एकाध श्रद्धालु ही नजर आते हैं । मंदिर का खर्च पहले दानपेटी में आयी राशि से होती थी, लेकिन इधर कमेटी के सदस्य आपस में मिलकर पुजारी, सफाई कर्मी, पूजा सामग्री आदि खर्चों का वहन कर रहे हैं । 

पारडीह कालीमंदिर : ट्रस्ट के पैसे से चल रहा खर्च

यहां ट्रस्ट के पैसे से मंदिर का खर्च चल रहा है । कालीमंदिर में रोजाना मां का पूजा, भजन आरती, गोशाला का रखरखाव होता है, जिस पर हर माह हजारों रुपये खर्च होते हैं । 100 साल पुरानी इस मंदिर नौ पुजारी पूजा करते हैं, जिन्हें भोजन व रहने की व्यवस्था मंदिर परिसर में ही की गई है ।

मानगो बड़ा हनुमान मंदिर : जमा राशि से चल रहा काम

लॉकडाउन के दिन से ही 60 साल पुराने मानगो बड़ा हनुमान मंदिर के कपाट बंद हैं । इसके बाद न तो श्रद्धालु मंदिर पहुंचे न ही कोई दान मिला । जबकि मंदिर में नियमित पूजा पाठ पर खर्च पूर्व की तरह ही हो रहा है । मंदिर में पुजारी समेत 12 कर्मचारी हैं । सभी का वेतन मंदिर के फंड में जमा राशि से किया जा रहा है । 

बिष्टुपुर राम मंदिर : पहले होती थी पांच लाख आय, अब मात्र 20 हजार

बिष्टुपुर राम मंदिर की व्यवस्था में कुल 21 सदस्य लगे हुए हैं । इनका कुल पारिश्रमिक माहवार एक लाख 70 हजार रुपये है । पहले मंदिर की आय पांच लाख मासिक थी । कई भक्त ऑनलाइन दान दे रहे हैं । फिलहाल मात्र 20 हजार हो रही है । मंदिर के रखरखाव में महीने में 75 हजार रुपये खर्च होते हैं । सिर्फ  पुरोहितों द्वारा मंदिर के पट खोले जा रहे हैं एवं पूजा अर्चना के बाद भोग लगाकर पुन: पट बंद कर दिए जाते हैं । प्रतिदिन दो सफाई कर्मचारी पूरे मंदिर की सफाई करते है  ।

भुवनेश्वरी मंदिर, टेल्को : ट्रस्ट का पैसा बना सहारा

टेल्को स्थित भुवनेश्वरी मंदिर का खर्च ट्रस्ट की जमा पूंजी से चल रहा है । मंदिर की स्थापना 1976 में टाटा मोटर्स के सहयोग से हुआ । मंदिर में दो पुरोहित, एक सफाई कर्मी व सुरक्षा कर्मी हैं जिनका वेतन ट्रस्ट में जमा राशि से दिया जाता है । 

धर्म सास्था मंदिर : जमा पूंजी से चल रहा खर्च

 1948 में स्थापित बिष्टुपुर धर्म सास्था मंदिर का खर्च जमा पूंजी से चल रहा है । यहां दानपेटी साल में एक ही बार खोली जाती है । पहले मंदिर का खर्च एक लाख के करीब था । फिलहाल 80 हजार रुपये खर्च हो रहा है । बस भोग के खर्च में कमी आई है । यहां तीन पुजारी हैं । सभी को मानदेय दिया जाता है । वर्तमान में कही से कोई दान नहीं आ रहा है । 

साकची शीतला मंदिर : भुखमरी के कगार पर पुजारी

साकची शीतला मंदिर की व्यवस्था से एक सरकारी मुख्य पुजारी, आठ अन्य पुजारी और दो कर्मचारियों को मिलाकर कुल नौ लोग जुड़े हैं । इनको मंदिर की ओर से कोई वेतन नहीं दिया जाता है । केवल सरकारी पुजारी को सरकार 60 रुपये मासिक वेतन देती है, लेकिन शुरुआत से ही ये पुजारी वेतन नहीं लेते हैं । लॉकडाउन में कोई चढ़ावा नहीं आने  के कारण लगभग दो महीने से भुखमरी की स्थिति है । धार्मिक न्यास बोर्ड या सरकार से कोई अन्य कोई अनुदान नहीं मिलता । 

गोलपहाड़ी मंदिर में एक-दो लोग ही पहुंच रहे 

गोलपहाड़ी मंदिर पर भक्तों की पूरी आस्था है । 100 वर्ष पहले रामदेई नाम की महिला ने सबसे पहले  पहाड़ी माता के दर्शन किए थे । 1938 तक वह माता पहाड़ी की पूजा अर्चना की । इसके बाद से परिवार की पुत्रवधू  अराधना कर रही है । रामदेई का परिवार ही मंदिर के सबकुछ है । लॉकडाउन के पहले मंदिर में औसतन 300 और रविवार को 500 श्रद्धालु दर्शन को आते थे । अब एक-दो  भक्त ही आते है । आय नहीं हो रही है । सुबह-शाम मंदिर में पूजा-अर्चना परिवार की महिलाएं पुष्पा तिवारी, पूजा तिवारी और निकिता तिवारी ही करती हैं । पूजा फिलहाल शहर से बाहर हैं । 