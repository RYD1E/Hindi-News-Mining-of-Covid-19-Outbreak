भारतीय सेना ने किया कोरोना वॉरियर को सलाम करने कै फैसला , अमित शाह ने की सराहना

नई दिल्ली, एएनआइ । देश में तेजी से फैल रहे कोरोना वायरस मामलों के बीच दिन रात डॉक्टर और सुरक्षा बल लोगों की सेवा कर रहे हैं । देश के प्रति उनकी निष्ठा और जजबे को सलाम करते हुए केंद्रीय गृह मंत्री अमित शाह ने ट्वीट किया है और भारतीय सेना द्वारा कोरोना वॉरियर को सलाम करने के फैसले की सराहना की । बता दें कि हाल ही में भारतीय सेना ने कोरोना वॉरियर्स को सलाम करने की जानकारी देते हुए एक वीडियो ट्वीट किया है ।

गृह मंत्री अमित शाह ने ट्वीट करते हुए कहा कि हमारी सशस्त्र सेनाओं की तुलना में हमारी मातृभूमि को सुरक्षित रखने के महत्व को और कौन समझ सकता है । शाह ने कहा कि हमें सीडीएस और हमारे सशस्त्र बलों पर गर्व है, कोरोना योद्धा का शुक्रिया अदा करने के लिए उन्होंने जो फैसला लिया, जो हमारे देश को कोरोना वायरस (कोविड-19) के खतरे के खिलाफ सुरक्षित रखने के लिए अथक प्रयास कर रहे हैं ।

उन्होंने कहा कि मुझे यकीन है कि सशस्त्र बलों के इस निर्णय से हमारे डॉक्टरों, स्वास्थ्यकर्मियों, सफाई कर्मचारियों, सुरक्षा और मीडिया कर्मियों का मनोबल और आत्मविश्वास बढ़ेगा । हम एक राष्ट्र के रूप में इस संकट के समय में अपने कोरोना योद्धाओं को धन्यवाद देने के लिए एकजुट हैं ।

सेना ने ट्वीट में लिखी ये बात

 सेना ने वीडियो ट्वीट करते हुए लिखा पूरे देश को कोरोना वॉरियर्स पर गर्व है । सभी नागरिक और सीमा पर तैनात जवान कोरोना को हराने के लिए उनके आत्मबल और संकल्प को सलाम करते हैं । कोरोना वॉरियर्स को धन्यवाद । इसके अलावा भारतीय वायुसेना ने कोरोना वॉरियर्स को धन्यवाद कहने का अनोखा तरीका निकाला है । तीन मई को वायुसेना दो फ्लाई पास्ट करेगी । सीडीएस (चीफ ऑफ डिफेंस स्टाफ) जनरल बिपिन रावत और तीनों सेनाओं के प्रमुखों ने शुक्रवार को ये जानकारी दी थी । उन्होंने बताया कि इस पास्ट के दौरान कोरोना मरीजों का इलाज कर रहे अस्पतालों पर फूल बरसाए जाएंगे ।

हाथरस में सुबह नियम तार-तार, शाम को सहमा रहा बाजार

हाथरस[जेएनएन]: सुबह लॉकडाउन को लेकर बाजार से लेकर गलियां बेफिक्र थीं । नियम तार-तार होते दिखे । लोगों को न तो मास्क पहनने की ङ्क्षचता और शारीरिक दूरी का पालन करने की फिक्र । पॉजिटिव केस मिलने के बाद संभावना जताई जा रही है कि चार घंटे मिली छूट के दौरान भी सख्ती शनिवार से बरती जा सकती है । सासनीगेट और तालाब रेलवे क्रॉङ्क्षसग पर जाम लगा रहा । इसके अलावा हाथरस में घंटाघर इलाके में कोरोना पॉजिटिव मिलने के बाद एक किलोमीटर के दायरे में आने वाले हरेक इलाकों को सील कर दिया गया है । इन इलाकों में सभी दवा, आवश्यक खाद्य वस्तुएं आदि की दुकानें बंद रहेंगे । जिलाधिकारी के अनुसार यहां सुबह 7 से 11 बजे तक मिलने वाली छूट को अग्रिम आदेशों तक खत्म कर दिया गया है ।

घंटाघर क्षेत्र के लोगों में खलबली

शुक्रवार को एक ओर हाथरस कुछ हिस्सों में आवश्यक गैर वस्तुएं बेचने वाली दुकानें खुली थीं और भीड़भाड़ थी वहीं कई बाजार जैसे सराफा बाजार, बागला मार्ग रेडीमेड बाजार में सन्नाटा मचा था । दोपहर साढ़े बारह बजे खबर मिली कि घंटाघर क्षेत्र में एक केस पॉजिटिव निकल आया है तो खलबली मच गई । शाम को भले ही बाजार बंद था मगर लोग सहमे थे । हर चेहरे पर ङ्क्षचता के भाव थे । हर जुबां में घंटाघर क्षेत्र में निकले कोरोना पॉजिटिव को लेकर ङ्क्षचता थी । लोग कह रहे थे कि आखिर इस शहर को किसकी नजर लग गई है ।

बाजार में चार घंटे की छूट पर रोक

हाथरस में घंटाघर इलाके में कोरोना पॉजिटिव मिलने के बाद एक किलोमीटर के दायरे में आने वाले हरेक इलाकों को सील कर दिया गया है । इन इलाकों में सभी दवा, आवश्यक खाद्य वस्तुएं आदि की दुकानें बंद रहेंगे । जिलाधिकारी के अनुसार यहां सुबह 7 से 11 बजे तक मिलने वाली छूट को अग्रिम आदेशों तक खत्म कर दिया गया है । इनमें चामडग़ेट, गुडिय़ावाला पेच, मुरसान गेट, बांसमंडी, बेनीगंज, गुड़हाई बाजार, कमला बाजार, पंजाबी मार्केट, रामलीला मैदान, हलबाईखान, रुई की मंडी, पसरट्टा बाजार, मोहनगंज, गांधीचौक, आदि शामिल हैं ।

एक और पॉजिटिव होने सेे 9 पर पहुंचा आंकड़ा
एटा, जेएनएन । जिले में एक- एक कर कोरोना वायरस संक्रमितों की संख्‍या में इजाफा हो रहा है । शनिवार दोपहर आई रिपोर्ट में 57 वर्षीय व्‍यक्ति में संक्रमण की पुष्टि हुई है । जिले में अब संक्रमितों की संख्‍या 9 हो चुकी है । ताजा केस जलेसर ब्‍लॉक के गांव नगला क्‍यार का है । इससे पूर्व शुक्रवार को अवागढ़ विकासखंड क्षेत्र के गांव गनेशपुर में चार और कोरोना पॉजिटिव मिले थे । जिसके बाद गांव के लोगों और स्वास्थ्य महकमे की नींद उड़ गई । इस गांव का एक युवक आगरा के पारस हॉस्पीटल में नौकरी करता था । पिछले महीने वहां कोरोना केस मिलने के बाद यह युवक बिना जांच कराए भाग आया था । बाद में यहां उसे और 15 परिवारीजनों को गांव से लाकर सीएस हॉस्पीटल में क्वारंटाइन किया गया । इनमें से दो लोग 19 अप्रैल को पॉजिटिव पाए गए । जिन्हें कोविड एल-1 हॉस्पीटल में भर्ती करा दिया गया । जबकि अन्य सभी लोगों की रिपोर्ट निगेटिव आई । हालांकि, संदेह के आधार पर स्वास्थ्य विभाग ने निगेटिव रिपोर्ट वालों को घर नहीं जाने दिया । 14 दिन पूरे करने के बाद इन सभी लोगों की दूसरी जांच कराई गई । इनमें से आठ की रिपोर्ट निगेटिव आई और उन्हें घर भेज दिया गया । जबकि पांच लोगों की रिपोर्ट गुरुवार देररात भेजी गई । इनमें एक महिला सहित चार लोग पॉजिटिव बताए गए हैं । सीएमओ डॉ. अजय अग्रवाल ने बताया कि रिपोर्ट आने के बाद संक्रमित को इलाज के लिए हॉस्पीटल में भेज दिया गया है । साथ ही गांव में सर्वे शुरू करा दिया गया है ।
संक्रमितों की संख्या हुई 9

एक साथ चार केस बढ़ते ही जिले में कोरोना के एक्टिव मरीजों की संख्या आठ हो गई थी । इनमें गनेशपुर के दो और निधौली कलां ब्लॉक क्षेत्र के गांव ओरनी की एक महिला 19 को पॉजिटिव मिले थे । अलीगंज में रह रहे फर्रुखाबाद के 22 वर्षीय युवक को गुरुवार को पॉजिटिव घोषित किया गया था । अब शनिवार को एक और संक्रमित की पुष्टि होने पर संख्‍या बढ़कर 9 हो गई है ।

मध्य प्रदेश में कोरोना का कहर 'राम वनगमन पथ' प्रोजेक्ट पर भारी


राजीव सोनी, भोपाल । मध्य प्रदेश में कोरोना संकट के कारण भाजपा और कभी कांग्रेस के लिए ड्रीम प्रोजेक्ट रहे 'राम वनगमन पथ' का निर्माण प्राथमिकता से बाहर हो गया । मुख्यमंत्री शिवराज सिंह चौहान ने अपने पहले कार्यकाल के दौरान 2007 में राम वनगमन पथ का एलान किया था, जबकि कांग्रेस ने इसे अपने वचन पत्र में शामिल किया था । प्रदेश में धार्मिक पर्यटन को पंख लगाने वाली वाली यह योजना फिलहाल ठंडे बस्ते में है ।

चौहान ने 13 साल पहले 'राम वनगमन पथ' निर्माण का एलान किया था

बताया जा रहा है कि राज्य सरकार ने इस महत्वाकांक्षी योजना के बारे में केंद्र सरकार को कोई प्रस्ताव तक नहीं भेजा है । मुख्यमंत्री चौहान ने 13 साल पहले इसे अपना ड्रीम प्रोजेक्ट बताते हुए राम पथ निर्माण का एलान किया था ।

योजना आकार लेने के बजाय फाइलों में कैद हो गई 

सरकार ने विशेषज्ञों की एक समिति गठित कर सर्वे भी कराया था । समिति ने रिपोर्ट भी सौंपी, लेकिन इसके बाद योजना आकार लेने के बजाय फाइलों में कैद हो गई । कांग्रेस ने इस मुद्दे की सियासी अहमियत समझते हुए विधानसभा चुनाव 2018 में इसे अपने चुनावी वचन पत्र में शामिल कर निर्माण का संकल्प लिया । कमल नाथ सरकार ने शुरुआती बजट के रूप में 20 करोड़ रुपये मंजूर भी किए, लेकिन फिर कोई उल्लेखनीय काम नहीं हो सका ।

कोरोना महामारी और वित्तीय संकट के चलते 'राम वनगमन पथ' प्रोजेक्ट प्राथमिकता से बाहर

अब विश्वव्यापी कोरोना महामारी और वित्तीय संकट के चलते यह महत्वाकांक्षी योजना प्राथमिकता से बाहर है । बढ़ेगा धार्मिक पर्यटन त्रेता युग में अयोध्या से रवाना होकर भगवान राम मौजूदा मध्य प्रदेश में चित्रकूट से प्रवेश कर अमरकंटक (करीब 400 किमी) होते हुए रामेश्वरम गए थे । वनवास का ज्यादातर समय उन्होंने चित्रकूट में बिताया था ।

भगवान राम से जुड़े पड़ाव स्थलों को 'राम पथ' से जोड़ने की योजना

भगवान राम से जुड़े पड़ाव स्थलों को 'राम पथ' से जोड़ने की योजना बनाई गई है । अयोध्या में राम मंदिर निर्माण का रास्ता साफ होने के बाद यह योजना घरेलू पर्यटन को चार चांद लगाने वाली है, इसलिए पर्यटन के लिहाज से भी सरकार ने इसे हाथ में लिया था । इस योजना के आयाम में बढ़ोतरी के लिए राज्य सरकार की ओर से केंद्र को अब तक कोई प्रस्ताव ही नहीं भेजा गया है ।

नहीं बन पाया ट्रस्ट

कमल नाथ सरकार ने इसके लिए एक ट्रस्ट के गठन का एलान करते हुए यह भी कहा था कि मंत्रियों और वरिष्ठ अधिकारियों का एक दल योजनास्थल का दौरा करेगा । राम पथ निर्माण के मार्ग में फंड की कमी आड़े नहीं आएगी, लेकिन कोरोना संकट ने सरकार की सभी प्राथमिकताओं को पीछे धकेल दिया । इसके अलावा अध्यात्म विभाग की अन्य योजनाएं भी ठंडे बस्ते में चली गई ।

'राम पथ' योजना पर केंद्र सरकार को नहीं मिला प्रस्ताव

'राम पथ' योजना के बारे में केंद्र सरकार को राज्य की ओर से अभी कोई प्रस्ताव नहीं मिला । इसके बारे में मुझे कोई जानकारी भी नहीं है । मध्य प्रदेश की ओर से कोई प्रस्ताव भेजा जाएगा तो यथासंभव मदद की जाएगी- प्रहलाद पटेल, केंद्रीय संस्कृति एवं पर्यटन राज्यमंत्री ।


















