दिल्ली में रविवार को सामने आए कोरोना के 381 मामले, 7000 के करीब पहुंचे मरीज

नई दिल्ली, जागरण संवाददाता । Coronavirus Cases in Delhi: देश की राजधानी दिल्ली में रोजाना बड़ी संख्या में कोरोना के नए मामले आ रहे हैं । रविवार को दिल्ली में 381 नए मामले सामने आए, जिसके बाद कोरोना मरीजों की संख्या 6923 पहुंच गई । वहीं, 5 लोगों की मौत हुई है, जबकि 49 लोग ठीक हुए हैं । इस तरह कोरोना की वजह से जान गंवाने वालों की संख्या 73 पहुंच गई है, जबकि ठीक होने वालों का कुल आंकड़ 2069 पहुंच गया है । 

दिल्ली सरकार के स्वास्थ्य विभाग के अनुसार, अब तक कोरोना के 6923 मामले सामने आ चुके हैं । इनमें से 2069 मरीज ठीक भी हो चुके हैं, जबकि 73 मरीजों की मौत हो चुकी है और 4781 मरीज उपचाराधीन हैं । 

दिल्ली सरकार के स्वास्थ्य विभाग ने प्रतिदिन कोरोना का डाटा जारी करने के तरीके में बदलाव किया था । पहले स्वास्थ्य विभाग पिछले दिन शाम चार बजे से अगले दिन शाम चार बजे तक के बीच सामने आए मामलों का डाटा जारी करता था । अब भारतीय आयुर्विज्ञान अनुसंधान परिषद (आइसीएमआर) के नियम को लागू करते हुए रात 12 बजे से अगले दिन के रात 12 बजे तक का आंकडा जारी करेगा । 

दिल्ली से नारनौल आए रेलवे पुलिस के 3 जवान कोरोना पॉजिटिव
रेवाड़ी/नारनौल, जागरण संवाददाता । राष्ट्रीय राजधानी क्षेत्र के अंतर्गत आने वाले हरियाणा के नारनौल में एक साथ 4 लोगों कोरोना पॉजिटिव मिले हैं, इनमें 3 तो रेलवे पुलिस के जवान हैं । वहीं, एक और शख्स भी कोरोना की चपेट में आया है, जिसका कनेक्शन दिल्ली से निकल रहा है । 

मिली जानकारी के मुताबिक, 5 मई को जो 3 रेलवे पुलिस के जवान दिल्ली से आये थे । उनकी रिपोर्ट पोजिटिव आई है । इसके अलावा एक और व्यक्ति दिल्ली से सीधा हॉस्पिटल आया था । उसकी भी रिपोर्ट कोरोना पॉजिटिव आई है । इस तरह अब नारनौल में कुल कोरोनों के कुल 4 पॉजिटिव मरीज हो गए हैं ।

अब कई दिनों तक सील रहेगा सेक्टर चार

महिला जब नागरिक अस्पताल पहुंची थी तभी से कोरोना संदिग्ध लग रही थी । ऐसे में जिला प्रशासन व स्वास्थ्य विभाग ने भी बृहस्पतिवार से ही एहतियात बरतनी आरंभ कर दी थी । मकान नंबर 159 से लेकर 316 तक की गली पूरी तरह से सील कर दी गई थी । शुक्रवार को और अधिक सख्ती बढ़ा दी गई थी । स्वास्थ्य विभाग ने सेक्टर चार को कंटेनमेंट जोन बनाने की भी तैयारी कर ली थी तथा रिपोर्ट आने के बाद पूरे सेक्टर को सील करके कंटेनमेंट जोन बना दिया गया । कंटेनमेंट जोन में अब किसी को आने जाने की अनुमति नहीं होगी । इसके अतिरिक्त शुक्रवार को स्वास्थ्य विभाग की टीम ने घर-घर जाकर सेक्टर चार के लोगों की थर्मल स्क्रीनिंग भी की ।

अब जिलाभर में सख्त होगा माहौल

रेवाड़ी अभी तक प्रदेश का अकेला ऐसा जिला था जिसमें एक भी कोरोना पॉजिटिव नहीं था । अब महिला के कोरोना पॉजिटिव पाए जाने से रेवाड़ी भी दूसरे जिलों की ही श्रेणी में आ गया है । निश्चित तौर पर शनिवार से शहर में और सख्त माहौल देखने को मिल सकता है ।

महिला की लापरवाही से टूटा सुरक्षा चक्र

ग्रीन जोन में शामिल रेवाड़ी के सुरक्षा चक्र को महिला ने अपनी लापरवाही से तोड़ा । महिला का अपने मायके से रेवाड़ी आना जाना कई बार हुआ । अपने बच्चों को भी वह साथ लेकर ही घूमती रही । ऐसे में स्पष्ट है कि तमाम सख्ती के बावजूद भी जिला से बाहर के लोगों का आना जाना अभी भी जारी है ।






















