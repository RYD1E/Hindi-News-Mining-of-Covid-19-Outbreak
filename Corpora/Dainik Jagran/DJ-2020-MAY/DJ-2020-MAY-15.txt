27919 संक्रमित हुए ठीक, देश में अब तक 2649 की मौत
केंद्रीय स्वास्थ्य मंत्रालय की वेबसाईट के अनुसार देश में कुल कोरोना संक्रमितों की संख्या 81970 हो गई है, जिसमें से 27919 लोगों को इलाज के बाद अस्पताल से डिस्चार्ज किया जा चुका है और 2649 लोगों की कोरोना के चलते मौत हो गई है । वहीं, देश में अभी कोरोना के एक्टिव मामलों की संख्या 51401 है । वहीं, असम के मुख्यमंत्री सर्बानंद सोनोवाल ने कहा है कि हमने अपनी लिखित सिफारिश भेजी है कि हम चाहते हैं कि यह लॉकडाउन जारी रहे । भारत सरकार को यह बस एक सलाह है, यह एक कदम है, लेकिन कई चरणों पर विचार किया जाना है । इस बीच देश में कोरोना वायरस के मामले तेजी से बढ़ते जा रहे हैं । भारत, कोरोना वायरस के मामलों में चीन के बेहद करीब पहुंच गया है ।

लॉकडाउन और कोरोना संकट में निगम का कारनामा, सौंदर्यीकरण के नाम पर 141 करोड़ का टेंडर
पानीपत, जेएनएन । कोरोना महामारी के इलाज के लिए अस्पतालों में वेंटिलेटर नहीं हैं । सौंदर्यीकरण के नाम पर नगर निगम 141 करोड़ के टेंडर लगा रहा । इसके विरोध में पूर्व जिला पार्षद जोगेंद्र स्वामी के नेतृत्व में जनसोसायटी ने नगर निगम कार्यालय पहुंचकर पार्षदों का घेराव किया । जोगेंद्र स्वामी ने कहा कि कोरोना महामारी से बचाव के लॉकडाउन चल रहा है । नगर निगम के अधिकारी लूट के टेंडर जारी कर रहे हैं । बिना हाउस में पास किए ही 141 करोड़ के टेंडर जारी करने का प्रोसेस शुरू कर दिया ।

इन टेंडरों में ङ्क्षनबरी में डंङ्क्षपग केंद्र पर कूड़ा निष्पादन के लिए 47.50 करोड़ का टेंडर किया जा रहा है । इस कार्य के लिए मशीन चार करोड़ की आती है । अगर निगम स्वयं मशीन लाकर यह कार्य करे तो पांच से छह करोड़ खर्च होगा । अपने चहेते ठेकेदार को टेंडर देकर लूट की तैयारी है । 69 करोड़ का टेंंडर ड्रेन नंबर एक को पक्का करने के लिए किया जा रहा है । ड्रेन को पक्का करने का टेंडर 2013-14 में 40 करोड़ का हुआ था । ड्रेन 32 करोड़ में रुपये पक्की बना दी गई थी । उसके बाद 2017-18 में दोनों तरफ सड़क बना दी गई थी । अब दोबारा इसका टेंडर किया जा रहा है । 25 करोड़ का टेंडर बाल्मीकि बस्ती की सड़कें, जो बन चुकी हैं, उनका टेंडर किया जा रहा है । जनसोसायटी ने पार्षदों से ये टेंडर रद्द करवाने की मांग की ।

तीनों टेंडर 25 प्रतिशत अधिक में किए जाने की तैयारी है । अर्थात 38 करोड़ रुपये सीधे-सीधे ठेकेदार के जेब में जाएंगे । इन टेंडरों को कृष्ण हुड्डा की पार्वती इंटप्राइजेज व आईएनडी सलूशन कंपनियों को दिया जा रहा है ।

पार्षद बोले गलत टेंडर नहीं लगने देंगे

नगर निगम में पार्षद लोकेश नांगरू, विजय जैन, अशोक कटारिया, संजीव दहिया, शिवकुमार शर्मा, विजय सहगल पहुंचे । इन पार्षदों का घेराव किया गया । पार्षदों ने कहा कि उन्हें जैसे ही पता चला कि इस तरह के टेंडर लग रहे हैं, वे आयुक्त से मिलने पहुंचे थे । पार्षदों ने कहा कि इन टेंडरों को नहीं लगने दिया जाएगा । लॉकडाउन के बाद इसमें शामिल अधिकारियों के खिलाफ कार्रवाई होगी । हम पानीपत नगर निगम में भ्रष्टाचार सहन नहीं करेंगे । विधायरक प्रमोद विज में टेंडर का विरोध कर चुके हैं ।

मेयर पहले ही कर चुकी रद करने की मांग

मेयर अवनीत कौर ने भी निंबरी टेंडर को रद करने की निदेशक निकाय विभाग से मांग की है । पार्षदों का घेराव करने वालों में रणजीत भोला, अमित श्रीवास्तव, अमित कपूर, सोनू, गोङ्क्षवद, विनोद वधवा मौजूद रहे । जनसोसायटी ने शहरी स्थानीय निकाय मंत्री अनिल विज के नाम टेंडर रद करने की मांग को लेकर आयुक्त को ज्ञापन सौंपा ।

बोरी भरकर नमक खरीद रहे लोग, तीन से चार गुना दाम पर हो रही बिक्री
बिलासपुर, जेएनएन । कोरोना वायरस (COVID-19) के कारण देशभर में लागू लॉकडाउन के दौरान छत्तीसगढ़ के बिलासपुर समेत कई जिलों में नमक की कालाबाजारी रुकने का नाम नहीं ले रही है । पिछले दिनों राज्य में नमक की किल्लत को लेकर उड़ी अफवाहों के कारण लोग नमक खरीदने टूट पड़े हैं । हालात ऐसे हैं कि महीने में जिन लोगों को एक से दो पैकेट की जरूरत होती थी, वो बोरी भरकर नमक ले जा रहे हैं । तीन से चार गुना दाम पर नमक खरीद रहे हैं ।

दैनिक जागरण के सहयोगी मीडिया संस्थान नई दुनिया के अनुसार अफवाह उड़ने के बाद कलेक्टर ने तीन विभागों की जांच टीम बनाई है, लेकिन इसके बाद भी प्रशासन इसपर प्रभावी तरीके से अंकुश लगाने में नाकामयाब रहा है । टीम केवल छापामार कार्रवाई तक ही सीमित रह गई है और बेखौफ कालाबाजारी अभी भी जारी है । बता दें कि अफवाह उड़ने के बाद मंगलवार को तखतपुर के किराना दुकानों में आसापस के ग्रामीण क्षेत्रों के लोगों की भीड़ उमड़ पड़ी । लोग बोरी भरकर तीन से चार गुना दाम नमक खरीदने लगे । रिटेलरों ने एक पैकेट की कीमत 45 से 50 रुपये तक लोगों से वसूले ।आश्चर्य की बात यह है कि लोग कीमत अदा करते रहे और संतोष जताते रहे कि ज्यादा कीमत में ही सही मिल तो गया । 

नमक की कालाबाजारी पर अंकुश नहीं लगा

स्टॉकिस्ट से लेकर रिटेलर लोगों की जेब हल्की करने में लगे हुए हैं और विभागीय टीम उनतक पहुंच नहीं पा रही है । चार से पांच दिनों बाद भी नमक की कालाबाजारी पर अंकुश नहीं लग सका है । बिलासपुर के कलेक्टर डॉ.एसके अलंग ने निर्देश दिया तो खाद्य,नापतौल व खाद्य एवं औषधि विभाग के अधिकारियों की संयुक्त टीम बनाई गई, लेकिन टीम शहरी व ग्रामीण इलाकों में घूमती रह गई, कालाबाजारी पर अब तक अंकुश नहीं लग सका है । संयुक्त टीम ने गुरुवार को 20 किराना दुकानों की जांच की और सात किराना दुकानदारों पर कालाबाजारी के आरोप में 35 हजार रुपये का जुर्माना लगाया ।

नमक को लेकर राज्य में राजनीति गरमाई

नमक को लेकर राज्य में राजनीति गरमाईप्रशासन की कड़ाई के बाद भी कालाबाजारी रुकने का नाम नहीं ले रही, ऐसे में नमक को लेकर राज्य में राजनीति गरमाई हुई है ।  जिला कांग्रेस कमेटी के अध्यक्ष विजय केशरवानी ने राशन दुकानदारों पर आरोप लगाते हुए कहा कि वे मुख्यमंत्री भूपेश बघेल की महत्वाकांक्षी योजना की धज्जियां उड़ाने में लगे हैं । उन्होंने कहा कि दुकानदारों की मनमानी नहीं चलेगी ।कोई भी गड़बड़ी बर्दाश्त नहीं होगी । उन्होंने साथ ही कहा कि गरीबों को मुफ्त में मिलने वाले नमक की कालाबाजारी को लेकर अब जिला स्तर पर निगरानी समिति भी बनाई जाएगी । 

कालाबाजारी को रोकने के लिए गाइडलाइन जारी 

नई दुनिया के अनुसार राज्य में नमक कालाबाजारी रोकने के लिए प्रदेश के सभी कलेक्टरों को गाइडलाइन जारी की गई । मुख्यमंत्री भूपेश बघेल ने इससे सख्ती से निपटने का आदेश दिया है । उन्होंने साफ कहा है कि  नमक की आपूर्ति और उपलब्धता में कोई कमी नहीं होने दी जाएगी । गाइडलाइन में नमक की उपलब्धता और इसके उपभोक्ता मूल्य पर लगातार निगरानी रखने के निर्देश दिए गए हैं । नमक के थोक और खुदरा व्यापारियों के साथ बैठक लेकर करके नमक की पर्याप्त उपलब्धता की जानकारी देने की बात कही गई है । अधिक मूल्य पर बेचने पर आवश्यक वस्तु अधिनियम के तहत सख्त कार्रवाई की चेतावनी देने की भी बात कही गई है ।  साथ ही लोगों के बीच नमक के दाम को लेकर जनसंपर्क विभाग के माध्यम से जानकारी देने को कहा गया है । खाद्य, नागरिक आपूर्ति एवं उपभोक्ता संरक्षण संचालनालय के आयुक्त डॉ. कमलप्रीत सिंह ने सभी कलेक्टरों को पत्र लिखकर ये निर्देश दिए हैं ।


